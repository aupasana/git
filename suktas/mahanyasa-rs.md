---
css: suktas/veda.css
title: Mahanyasa
author: अजितकृष्णः
date: २०२४-१२-१७
---

## सन्ध्यावन्दनमन्त्राः

::: {.vedaref}
तै॰ब्रा॰ १०.३४.५२-५५
:::

आया॑तु॒ वर॑दा दे॒वी॒ अ॒क्षरं॑ ब्रह्म॒ संमि॑तम्। गा॒य॒त्रीं॑॑ छन्द॑सां
 मा॒तेदं ब्र॑ह्म जु॒षस्व॑ मे। यदह्ना॑॑॑त् कुरु॑ते पा॒पं॒ तदह्ना॑॑त् प्रति॒मुच्य॑ते। 
 यद्रात्रिया॑॑त् कुरु॑ते पा॒पं॒ तद्रात्रिया॑॑त् प्रति॒मुच्य॑ते। सर्व॑व॒र्णे म॑हादे॒वि॒
 स॒न्ध्यावि॑द्ये स॒रस्व॑ति॥३४॥

ओजो॑ऽसि॒ सहो॑ऽसि॒ बल॑मसि॒ भ्राजो॑ऽसि दे॒वानां॒ धाम॒नामा॑ऽसि॒ विश्व॑मसि
 वि॒श्वायु॒स्सर्व॑मसि स॒र्वायुरभिभूरों गायत्रीमावा॑हया॒मि॒ सावित्रीमावा॑हया॒मि॒
 सरस्वतीमावा॑हया॒मि॒  छन्दर्षीनावा॑हया॒मि॒ श्रियमावा॑हया॒मि॒ 
 
 गायत्रिया गायत्रीच्छन्दो विश्वामित्र ऋषिः सविता देवताऽग्निर्मुखं ब्रह्मा शिरो विष्णुर्हृदयꣳ
 रुद्रः शिखा पृथिवी योनिः प्राणापानव्यानोदानसमाना सप्राणा श्वेतवर्णा सांख्यायनसगोत्रा
 गायत्री चतुर्विꣳशत्यक्षरा त्रिपदा॑ षटकु॒क्षिः॒ पञ्चशीर्षोपनयने वि॑नियो॒ग॒
 ओं भूः। ओं भुवः। ओꣳ सुवः। ओं महः। ओं जनः। ओं तपः॥ ओꣳ स॒त्यम्। ओं
 तथ्स॑वि॒तुर्वरे॑॑ण्यं॒ भर्गो॑ दे॒वस्य॑ धीमहि। धियो॒ यो नः॑ प्रचो॒दया॑॑त्। 
 ओमापो॒ ज्योती॒ रसो॒ऽमृतं॒ ब्रह्म॒ भूर्भुव॒स्सुव॒रोम्॥३५॥

उ॒त्तमे॑ शिख॑रे जा॒ते॒ भू॒म्यां प॑र्वत॒मूर्ध॑नि। 
 ब्रा॒ह्मणे॑॑भ्योऽभ्य॑नुज्ञा॒ता॒ ग॒च्छ दे॑वि य॒थासु॑खम्। स्तुतो मया
 वरदा वे॑दमा॒ता॒ प्रचोदयन्ती पवने॑॑ द्विजा॒ता। आयुः पृथिव्यां द्रविणं
 ब्र॑ह्मव॒र्च॒सं॒ मह्यं दत्त्वा प्रजातुं ब्र॑ह्मलो॒कम्॥॥३६॥ 

घृणि॒स्सूर्य॑ आदि॒त्यो न प्रभा॑ वा॒त्यक्ष॑रम्। मधु॑ क्षरन्ति॒ तद्र॑सम्। 
 स॒त्यं वै तद्रस॒मापो॒ ज्योती॒ रसो॒ऽमृतं॒ ब्रह्म॒ भूर्भुव॒स्सुव॒रोम्॥३७॥ 

## पूर्वाङ्गम्

::: {.vedaref}
ऋ० १०.१७३.०५
:::

ध्रु॒वं ते॒ राजा॒ वरु॑णो ध्रु॒वं दे॒वो बृह॒स्पतिः॑ ।
ध्रु॒वं त॒ इन्द्र॑श्चा॒ग्निश्च॑ रा॒ष्ट्रं धा॑रयतां ध्रु॒वम् ॥ 


::: {.vedaref}
तै॰ब्रा॰ २.४.२.२२
:::

पर्व॑त इ॒वावि॑चाचलिः। इन्द्र॑ इवे॒ह ध्रु॒वस्ति॑ष्ठ। 
इ॒ह रा॒ष्ट्रमु॑ धारय। अ॒भिति॑ष्ठ पृतन्य॒तः। 
अध॑रे सन्तु॒ शत्र॑वः। इन्द्र॑ इव वृत्र॒हा ति॑ष्ठ॥ 

::: {.vedaref}
ब्रा २.४.६.२९
:::

दे॒वीं वाच॑मजनयन्त दे॒वाः। 
तां वि॒श्वरू॑पाः प॒शवो॑ वदन्ति। 
सा नो॑ म॒न्द्रेष॒मूर्जं॒ दुहा॑ना। 
धे॒नुर्वाग॒स्मानुप॒ सुष्टु॒तैतु॑॥ 

::: {.vedaref}
तै०आ० १।११।४८॥
:::

प॒वित्र॑वन्तः॒ परि॒वाज॒मास॑ते। पि॒तैषां॑॑ प्र॒त्नो अ॒भिर॑क्षति व्र॒तम्।
म॒हस्स॑मु॒द्रं वरु॑णस्ति॒रोद॑धे। धीरा॑ इच्छेकु॒र्धरु॑णेष्वा॒रभ॑॑म्। 

आरम्भकालमुहूर्तः सुमुहूर्तोऽस्विति भवन्तोऽनुगृह्णन्तु। सुमुहूर्तोऽस्तु।

::: .vidhi
दर्भेष्वासीनो दर्भान् धारयमाणः पवित्रपाणिः सन् पत्न्या सह प्राणानायम्य सङ्कल्पं करोति। आदौ विघ्नेश्वरपूजां कुर्यात्)
:::

## विघ्नेश्वरपूजा

...

::: .vidhi
प्रसादं गृहीत्वा ब्राह्मणानुज्ञां संपादयेत्। दक्षिणां ताम्बूलं च गृहीत्वा ब्राह्मणान् प्रदक्षिणीकुर्यात्।
:::

## प्रदक्षिणमन्त्राः

::: {.vedaref}
तै॰आ २.१५
:::

ये अ॒र्वाङु॒त वा॑ पुरा॒णे वे॒दं वि॒द्वाँस॑म॒भितो॑ वदन्त्यादि॒त्यमे॒व ते परि॑वदन्ति॒ सर्वे॑ अ॒ग्निं द्वि॒तीयं॑ तृ॒तीयं॑ च हँ॒समिति॒ याव॑ती॒र्वै दे॒वता॒स्ताः सर्वा॑ वेद॒विदि॑ ब्राह्म॒णे व॑सन्ति॒ तस्मा॑॑द् ब्राह्म॒णेभ्यो॑ वेद॒विद्भ्यो॑ दि॒वे दि॑वे॒ नम॑स्कुर्या॒न्नाश्ली॒लं की॑॑॑॑र्तयेदे॒ता ए॒व दे॒वताः॑॑ प्रीणाति॥ 

::: {.vidhi}
ऋ॰सं॰ १.२७.१३॥ तै॰सं॰ ३.२.४॥ तै॰आ॰ १०.१॥ तै॰ब्रा॰ १.२.१॥
:::

(ऋ) नमो॑॑ म॒हद्भ्यो॒ नमो॑॑ अर्भ॒केभ्यो॒ नमो॒ युव॑भ्यो॒ नम॑ आशि॒नेभ्यः॑। 
यजा॑॑म दे॒वान् यदि॑ श॒क्नवा॑॑म॒ मा ज्याय॑सः॒ शं स॒मावृ॑क्षि देवाः॥ 

नमः॒ सद॑से॒ नमः॒ सद॑स॒स्पत॑ये॒ नमः॒ सखी॑नां पुरो॒गाणां॒ चक्षु॑षे॒ नमो॑ दि॒वे नमः॑ पृथि॒व्यै॥ 

सद॑स॒स्पति॒मद्भु॑तं प्रि॒यमिन्द्र॑स्य॒ काम्य॑॑म्। 
सनिं॑ मे॒धाम॑यासिषम्॥ 

सप्र॑थ स॒भां मे॑ गोपाय। ये च॒ सभ्याः॑॑ सभा॒सदः॑। 
तानि॑न्द्रि॒याव॑तः कुरु। सर्व॒मायु॒रुपा॑सताम्। 
अहे॑ बुध्निय॒ मन्त्रं॑ मे गोपाय। यमृष॑यस्त्रैवि॒दावि॒दुः। 
ऋचः॒ सामा॑नि॒ यजूँ॑षि। सा हि श्रीर॒मृता॑ स॒ताम्॥ 

नमः॑ स॒भाभ्यः॑ स॒भाप॑तिभ्यश्च वो॒ नमः॑॥३॥