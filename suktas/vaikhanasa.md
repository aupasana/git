---
css: suktas/veda.css
title: वैखानस मन्त्र प्रश्नः
author: अजितकृष्णः
date: २०२४-१२-१७
---

इन्द्रो॒ऽहम॑स्मि॒ यज॑मानाय दे॒वान् तत्त्वा॑ स॒त्यं वृ॑णीमहे।
उ॒भाभ्यां॑॑ देव सवितः॒ प्रह॑रेम पी॒तये॑॑।
आपः॑ पादाव॒नेज॑नीर्द्वि॒षन्तं॑ नाशयन्तु मे।
अ॒स्मिन् कुले॑॑ ब्रह्मव॒र्चस्य॑सानि। 
आपः॑ पुनन्तु पृथि॒वीं पृथि॒वी पू॒ता पु॑नातु॒ माम्।
पु॒नन्तु॒ ब्रह्म॑ण॒स्पति॒र्ब्रह्म॑ पू॒ता पु॑नातु॒ माम्।
यदुच्छि॑ष्ट॒मभो॑॑ज्यं॒ यद्वा॑ दु॒श्चरि॑तं॒ मम॑। 
सर्वं॑ पुनन्तु॒ मामापो॑ऽस॒तां च॑ प्रति॒ग्रह॒ꣴ॒ स्वाहा॑॑।
ऋ॒ग्वे॒दः प्री॑णातु।
य॒जु॒र्वे॒दः प्री॑णातु।१॥

सा॒म॒वे॒दः प्री॑णातु।
अथ॑र्ववे॒दः प्री॑णातु। 
इ॒ति॒हा॒स॒वे॒दः प्री॑णातु।
च॒न्द्रमाः॑॑ प्रीणातु।
म॒हे॒श्व॒रः प्री॑णातु।
आ॒दि॒त्यः प्री॑णातु।
सोमः॑ प्रीणातु। 
दिशः॑ प्रीणन्तु।
वा॒युः प्री॑णातु। 
इन्द्रः॑ प्रीणातु॥२॥

विष्णुः॑ प्रीणातु।
अ॒ग्निः प्री॑णातु।
आद॒शात्सू॑दि॒तं मधू॑दि॒तं महो॑दितम्।
तत्स॑वि॒तुर्वरे॑॑ण्यं॒ भर्गो॑ दे॒वस्य॑ धीमहि।
धियो॒ यो नः॑ प्रचो॒दया॑॑त्।
इ॒दमापः॒ प्रव॑हताव॒द्यं च॑ म॒लं च॒ यत्।
यद्वा॒भिरु॒द्रहानृ॑तायद्वि॑शे॒पो अ॒भीरु॑णम्। 

