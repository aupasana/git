---
css: suktas.css
title: Suktas - Udaka
author: अजितकृष्णः
date: २०२४-१२-१७
---


# महान्यासादयः

## रावणोक्ता पञ्चाङ्गप्रार्थना

ओङ्कारमन्त्र-संयुक्तं नित्यं ध्यायन्ति योगिनः। 
कामदं मोक्षदं तस्मै नकाराय नमो नमः॥
नम॑स्ते रुद्र म॒न्यव॑ उ॒तोत॒ इष॑वे॒ नमः॑। 
नम॑स्ते अस्तु॒ धन्व॑ने बा॒हुभ्या॑मु॒त ते॒ नमः॑। 
या त॒ इषुः॑ शि॒वत॑मा शि॒वं ब॒भूव॑ ते॒ धनुः॑। 
शि॒वा श॑र॒व्या॑ या तव॒ तया॑ नो रुद्र मृडय॥ 
पूर्वाङ्ग रुद्राय नमः॥
महादेवं महात्मानं महापातकनाशनम्। 
महापापहरं वन्दे मकाराय नमो नमः॥
निध॑नपतये॒ नमः। 
निध॑नपतान्तिकाय॒ नमः। 
ऊर्ध्वाय॒ नमः। 
ऊर्ध्वलिङ्गाय॒ नमः। 
हिरण्याय॒ नमः। 
हिरण्यलिङ्गाय॒ नमः। 
सुवर्णाय॒ नमः। 
सुवर्णलिङ्गाय॒ नमः। 
दिव्याय॒ नमः। 
दिव्यलिङ्गाय॒ नमः। 
भवाय॒ नमः। 
भवलिङ्गाय॒ नमः। 
शर्वाय॒ नमः। 
शर्वलिङ्गाय॒ नमः। 
शिवाय॒ नमः। 
शिवलिङ्गाय॒ नमः। 
ज्वलाय॒ नमः। 
ज्वललिङ्गाय॒ नमः। 
आत्माय॒ नमः। 
आत्मलिङ्गाय॒ नमः। 
परमाय॒ नमः। 
परमलिङ्गाय॒ नमः। 
एतत्सोऽमस्य॑ सूर्य॒स्य॒ सर्वलिङ्ग॑ꣴ स्थाप॒य॒ति॒ पाणिमन्त्रं॑ पवि॒त्रम्॥ 
दक्षिणाङ्ग रुद्राय नमः॥
शिवं शान्तं जगन्नाथं लोकानुग्रहकारणम्। 
शिवमेकं परं वन्दे शिकाराय नमो नमः॥
अपै॑तु मृ॒त्युर॒मृतं॑ न॒ आग॑न्वैवस्व॒तो नो॒ अभ॑यं कृणोतु। 
प॒र्णं वन॒स्पते॑रिवा॒भि नः॑ शीयताँ र॒यिः सच॑तां नः॒ शची॒पतिः॑॥ 
पश्चिमाङ्ग रुद्राय नमः॥
वाहनं वृषभो यस्य वासुकिः कण्ठभूषणम्। 
वामे शक्तिधरं वन्दे वकाराय नमो नमः।
प्राणानां ग्रन्थिरसि रुद्रो मा॑ विशा॒न्तकः। 
तेनान्नेना᳚प्याय॒स्व। 
नमो रुद्राय विष्णवे मृत्यु॑र्मेपा॒हि॥ 
उत्तराङ्ग रुद्राय नमः॥
यत्र कुत्र स्थितं देवं सर्वव्यापिनमीश्वरं यल्लिङ्गं पूजयेन्नित्यं यकाराय नमो नमः॥
यो रु॒द्रो अ॒ग्नौ यो अ॒प्सु य ओष॑धीषु॒ यो रु॒द्रो विश्वा॒ भुव॑नाऽवि॒वेश॒ तस्मै॑ रु॒द्राय॒ नमो॑ अस्तु॥ 
ऊर्ध्वाङ्ग रुद्राय नमः॥
रावणोक्ता पञ्चमुखप्रार्थना
तत्पुरु॑षाय वि॒द्महे॑ महादे॒वाय॑ धीमहि। 
तन्नो॑ रुद्रः प्रचो॒दया᳚त्॥ 

संवर्ताग्नि-तडित्प्रदीप्तकनक-प्रस्पर्धितेजोमयं गम्भीरध्वनि-सामगान-जनकं ताम्राधरं सुन्दरम्। 
अर्धेन्दुद्युति-लोलपिङ्गलजटाभार-प्रबद्धोरगं वन्दे सिद्धसुरासुरेन्द्र-नमितं पूर्वं मुखं शूलिनः। 
पूर्वमुखाय नमः।
अ॒घोरे᳚भ्योऽथ॒ घोरे᳚भ्यो॒ घोर॒ घोर॑तरेभ्यः। 
सर्वे᳚भ्यः सर्व॒ शर्वे᳚भ्यो॒ नम॑स्ते अस्तु रु॒द्ररू॑पेभ्यः॥ 

कालाभ्रभ्रमराञ्जन-द्युतिनिभं व्यावृत्तपिङ्गेक्षणं कर्णोद्भासित-भोगिमस्तक-मणिप्रोद्भिन्न-दंष्ट्राङ्कुरम्। 
सर्पप्रोतकपाल-शुक्तिशकल-व्याकीर्णताशेखरं वन्दे दक्षिणमीश्वरस्य कुटिलं भ्रूभङ्गरौद्रं मुखम्। 
दक्षिणमुखाय नमः।
स॒द्योजा॒तं प्र॑पद्या॒मि॒ स॒द्योजा॒ताय॒ वै नमो॒ नमः॑। 
भ॒वेभ॑वे॒ नाति॑भवे भवस्व॒ माम्। 
भ॒वोद्भ॑वाय॒ नमः॑॥ 

प्रालेयाचलमिन्दुदुन्दधवलं गोक्षीरफेनप्रभं भस्माभ्यक्तमनङ्गदेह-दहनज्वालावली-लोचनम्। 
ब्रह्मेन्द्रादिमरुद्गणैः स्तुतिपरैरभ्यर्चितं योगिभिः वन्देऽहं सकलं कलङ्करहितं स्थाणोर्मुखं पश्चिमम्। 
पश्चिममुखाय नमः।
वा॒म॒दे॒वाय॒ नमो᳚ ज्ये॒ष्ठाय॒ नमः॑ श्रे॒ष्ठाय॒ नमो॑ रु॒द्राय॒ नमः॒ काला॑य नमः॒ कल॑विकरणाय॒ नमो॒ बल॑विकरणाय॒ नमो॒ बला॑य॒ नमो॒ बल॑प्रमथनाय॒ नमः॒ सर्व॑भूतदमनाय॒ नमो॑ म॒नोन्म॑नाय॒ नमः॑॥ 

गौरं कुङ्कुमपङ्किलं सुतिलकं व्यापाण्डुगण्डस्थलं भ्रूविक्षेप-कटाक्षवीक्षणलसत्-संसक्त-कर्णोत्पलम्। 
स्निग्धं बिम्बफलाधरं प्रहसितं नीलालकालङ्कृतं वन्दे पूर्णशशाङ्कमण्डलनिभं वक्त्रं हरस्योत्तरम्। 
उत्तरमुखाय नमः।
ईशानः सर्व॑विद्या॒ना॒मीश्वरः सर्व॑भूता॒नां॒ ब्रह्माधि॑पति॒र्ब्रह्म॒णोऽधि॑पति॒र्ब्रह्मा॑ शि॒वो मे॑ अस्तु सदाशि॒वोम्। 

व्यक्ताव्यक्तगुणात्परं च परतः षट्त्रिंशतत्वात्मकं तस्मादुत्तम-तत्त्वमक्षरमिति ध्येयं सदा योगिभिः॥ 
वन्दे तामसवर्जितेन मनसा सूक्ष्मातिसूक्ष्मत्परं शान्तं पञ्चममीश्वरस्य वदनं खव्याप्त-तेजोमयम्। 
ऊर्ध्वमुखाय नमः।
शिखादिः प्रथमो न्यासः
या ते॑ रुद्र शि॒वा त॒नूरघो॒रापा॑पकाशिनी। 
तया॑ नस्त॒नुवा॒ शन्त॑मया॒ऽगिरि॑शन्ता॒भि चा॑कशीहि॥ 
शिखायै नमः॥ 

अ॒स्मिन् म॑ह॒त्य॑र्ण॒वे᳚ऽन्तरि॑क्षे भ॒वा अधि॑। 
तेषाँ॑ सहस्रयोज॒नेऽव॒धन्वा॑नि तन्मसि॥ 
शिरसे नमः॥ 

स॒हस्रा॑णि सहस्र॒शो ये रु॒द्रा अधि॒ भूम्या᳚म्। 
तेषाँ॑ सहस्रयोज॒नेऽव॒धन्वा॑नि तन्मसि॥ 
ललाटाय नमः॥ 

तै॰आ॰ १०

हँ॒सः शु॑चि॒षद्वसु॑रन्तरिक्ष॒सद्धोता॑ वेदि॒षदति॑थिर्दुरोण॒सत्। 
नृ॒षद्व॑र॒सदृ॑त॒सद् व्यो॑म॒सद॒ब्जा गो॒जा ऋ॑त॒जा अ॑द्रि॒जा ऋ॒तं बृ॒हत्॥ 
भ्रुवोर्मध्याय नमः॥ 

त्र्य॑म्बकं यजामहे सुग॒न्धिं पु॑ष्टि॒वर्ध॑नम्। 
उ॒र्वा॒रु॒कमि॑व॒ बन्ध॑नान्मृ॒त्योर्मु॑क्षीय॒ माऽमृता᳚त्॥ 
नेत्राभ्यां नमः॥ 

नमः॒ स्रुत्या॑य च॒ पथ्या॑य च॥ 
कर्णाभ्यां नमः॥ 

मान॑स्तो॒के तन॑ये॒ मा न॒ आयु॑षि॒ मा नो॒ गोषु॒ मा नो॒ अश्वे॑षु रीरिषः। 
वी॒रान्मा नो॑ रुद्र भामि॒तो ऽव॑धीर्ह॒विष्म॑न्तो॒ नम॑सा विधेम ते॥ 
नासिकायै नमः॥ 

अ॒व॒तत्य॒ धनु॒स्तवँ सह॑स्राक्ष॒ शते॑षुधे। 
नि॒शीर्य॑ श॒ल्यानां॒ मुखा॑ शि॒वो नः॑ सु॒मना॑ भव॥ 
मुखाय नमः॥ 

नील॑ग्रीवाः शिति॒कण्ठाः᳚ श॒र्वा अ॒धः क्ष॑माच॒राः। 
तेषाँ॑ सहस्रयोज॒नेऽव॒धन्वा॑नि तन्मसि॥ 
कण्ठाय नमः॥ 

नील॑ग्रीवाः शिति॒कण्ठा॒ दिवँ॑ रु॒द्रा उप॑श्रिताः। 
तेषाँ॑ सहस्रयोज॒नेऽव॒धन्वा॑नि तन्मसि॥ 
उपकण्ठाय नमः॥
नम॑स्ते अ॒स्त्वायु॑धा॒याना॑तताय धृ॒ष्णवे᳚। 
उ॒भाभ्या॑मु॒त ते॒ नमो॑ बा॒हुभ्यां॒ तव॒ धन्व॑ने॥ 
बाहुभ्यां नमः॥ 

या ते॑ हे॒तिर्मी॑ढुष्टम॒ हस्ते॑ ब॒भूव॑ ते॒ धनुः॑। 
तया॒ऽस्मान् वि॒श्वत॒स्त्वम॑य॒क्ष्मया॒या॒ परि॑ब्भुज॥ 
उपबाहुभ्यां नमः॥ 

परि॑णो रु॒द्रस्य॑ हे॒तिर्वृ॑णक्तु॒ परि॑ त्वे॒षस्य॑ दुर्म॒तिर॑घा॒योः। 
अव॑ स्थि॒रा म॒घव॑द्भ्यस्तनुष्व॒ मीढ्व॑स्तो॒काय॒ तन॑याय मृडय॥ 
मणिबन्धाभ्यां नमः॥ 

ये ती॒र्थानि॑ प्र॒चर॑न्ति सृ॒काव॑न्तो निष॒ङ्गिणः॑। 
तेषाँ॑ सहस्रयोज॒नेऽव॒धन्वा॑नि तन्मसि॥ 
हस्ताभ्यां नमः॥ 

## तै॰आ॰ १० (पञ्चापि मन्त्राः)

स॒द्योजा॒तं प्र॑प्रद्या॒मि॒ स॒द्योजा॒ताय॒ वै नमो॒ नमः॑। 
भ॒वे भ॑वे॒ नाति॑भवे भवस्व॒ माम्। 
भ॒वोद्भ॑वाय॒ नमः॑॥ 
अङ्गुष्ठाभ्यां नमः॥ 

वा॒म॒दे॒वाय॒ नमो᳚ ज्ये॒ष्ठाय॒ नमः॑ श्रे॒ष्ठाय॒ नमो॑ रु॒द्राय॒ नमः॒ काला॑य॒ नमः॒ कल॑विकरणाय॒ नमो॒ बल॑विकरणाय॒ नमो॒ बला॑य॒ नमो॒ बल॑प्रमथनाय॒ नमः॒ सर्व॑भूतदमनाय॒ नमो॑ म॒नोन्म॑नाय॒ नमः॑॥ 
तर्जनीभ्यां नमः॥ 

अ॒घोरे᳚भ्योऽथ॒ घोरे᳚भ्यो॒ घोर॒ घोर॑तरेभ्यः। 
सर्वे᳚भ्यः सर्व॒ शर्वे᳚भ्यो॒ नम॑स्ते अस्तु रु॒द्ररू॑पेभ्यः॥ 
मध्यमाभ्यां नमः॥ 

तत्पुरु॑षाय वि॒द्महे॑ महादे॒वाय॑ धीमहि। 
तन्नो॑ रुद्रः प्रचो॒दया᳚त्॥ 
अनामिकाभ्यां नमः॥ 

ईशानः सर्व॑विद्या॒ना॒मीश्वरः सर्व॑भूता॒नां॒ ब्रह्माधि॑पति॒र्ब्रह्म॒णोऽधि॑पति॒र्ब्रह्मा॑ शि॒वो मे॑ अस्तु सदाशि॒वोम्॥ 
कनिष्टिकाभ्यां नमः॥ 

नमो हिरण्यबाहवे हिरण्यवर्णाय हिरण्यरूपाय हिरन्यपतयेऽम्बिकापतय उमापतये पशुपतये॑ नमो॒ नमः॥ 
करतलकरपृष्ठाभ्यां नमः।
नमो॑ वः किरि॒केभ्यो॑ दे॒वानाँ॒ हृद॑येभ्यः॥ 
हृदयाय नमः॥ 

ये वृ॒क्षेषु॑ स॒स्पिञ्ज॑रा॒ नील॑ग्रीवा॒ विलो॑हिताः॥ 
तेषाँ॑ सहस्रयोज॒नेऽव॒धन्वा॑नि तन्मसि। 
उदराय नमः॥ 

नमः॑ शं॒भवे॑ च मयो॒भवे॑ च॒ नमः॑ शङ्क॒राय॑ च मयस्क॒राय॑ च॒ नमः॑ शि॒वाय॑ च शि॒वत॑राय च॥ 
कक्षाभ्यां नमः॥ 

नमो॑ ग॒णेभ्यो॑ ग॒णप॑तिभ्यश्च वो॒ नमः॑॥ 
पृष्ठाय नमः॥ 

नम॒स्तक्ष॑भ्यो रथका॒रेभ्य॑श्च वो॒ नमः॑॥ 
कक्षाभ्यां नमः॥ 

नमो॒ हिर॑ण्यबाहवे सेना॒न्ये॑ दि॒शां च॒ पत॑ये॒ नमः॑॥ 
पार्श्वाभ्यां नमः॥ 

विज्यं॒ धनुः॑ कप॒र्दिनो॒ विश॑ल्यो॒ बाण॑वाँ उ॒त। 
अने॑शन्न॒स्येष॑व आ॒भुर॑स्य निष॒ङ्गथिः॑॥ 
जठराय नमः॥ 

हि॒र॒ण्य॒ग॒र्भः सम॑वर्त॒ताग्रे॑ भू॒तस्य॑ जा॒तः पति॒रेक॑ आसीत्। 
स दा॑धार पृथि॒वीं द्यामु॒तेमां कस्मै॑ दे॒वाय॑ ह॒विषा॑ विधेम॥ 
नाभ्यै नमः॥ 

मीढु॑ष्टम॒ शिव॑तम शि॒वो नः॑ सु॒मना॑ भव। 
प॒र॒मे वृ॒क्ष आयु॑धं नि॒धाय॒ कृत्तिं॒ वसा॑न॒ आच॑र॒ पिना॑कं॒ बिभ्र॒दाग॑हि॥ 
कट्यै नमः॥ 

ये भू॒ताना॒मधि॑पतयो विशि॒खासः॑ कप॒र्दिनः॑। 
तेषाँ॑ सहस्रयोज॒नेऽव॒धन्वा॑नि तन्मसि। 
गुह्याय नमः॥ 

ये अन्ने॑षु वि॒विध्य॑न्ति॒ पात्रे॑षु॒ पिब॑तो॒ जना॑न्। 
तेषाँ॑ सहस्रयोज॒नेऽव॒धन्वा॑नि तन्मसि॥ 
अण्डाभ्यां नमः॥ 

मूलं मृग्यम्
स॒शि॒रा जा॒तवे॑दा अ॒क्षरं॑ पर॒मं प॒दम्। 
वेदा॑नाँ॒ शिर॑सि मा॒ता॒ आ॒यु॒ष्मन्तं॑ करोतु॒ माम्॥ 
अपानाय नमः॥ 

मा नो॑ म॒हान्त॑मु॒त मा नो॑ अर्भ॒कं मा न॒ उक्ष॑न्तमु॒त मा न॑ उक्षि॒तम्। 
मा नो॑ऽवधीः पि॒तरं॒ मोत मा॒तरं॑ प्रि॒या मा न॑स्त॒नुवो॑ रुद्र रीरिषः॥ 
ऊरुभ्यां नमः॥ 

ए॒ष ते॑ रुद्र भा॒गस्तं जु॑षस्व॒ तेना॑व॒सेन॑ प॒रोमूज॑व॒तोऽती॒ह्यव॑ततधन्वा॒ पिना॑कहस्तः॒ कृत्ति॑वासाः॥ 
जानुभ्यां नमः॥ 

सँ॒ सृ॒ष्ट॒जित्सो॑म॒पा बा॑हुश॒ध्यू᳚र्ध्वध॑न्वा॒ प्रति॑हिताभि॒रस्ता᳚। 
बृह॑स्पते॒ परि॑दीया॒ रथे॑न रक्षो॒हामित्राँ॑ अप॒बाध॑मानः॥ 
जङ्घाभ्यां नमः॥ 

विश्वं॑ भू॒तं भुव॑नं चि॒त्रं ब॑हु॒धा जा॒तं जाय॑मानं च॒ यत्। 
सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु॥ 
गुल्फाभ्यां नमः॥ 

ये प॒थां प॑थि॒रक्ष॑य ऐलबृ॒दा य॒व्युधः॑। 
तेषाँ॑ सहस्रयोज॒नेऽव॒धन्वा॑नि तन्मसि॥ 
पादाभ्यां नमः॥
अध्य॑वोचदधिव॒क्ता प्र॑थ॒मो दैव्यो॑ भि॒षक्। 
अही॑ꣴश्च॒ सर्वा᳚ञ्ज॒म्भय॒न् सर्वा᳚श्च यातुधा॒न्यः॑॥ 
कवचाय हुम्॥ 

नमो॑ बि॒ल्मिने॑ च कव॒चिने॑ च॥ 
उपकवचाय हुम्॥ 

नमो॑ अस्तु॒ नील॑ग्रीवाय सहस्रा॒क्षाय॑ मी॒ढुषे᳚। 
अथो॒ ये अ॑स्य॒ सत्वा॑नो॒ऽहं तेभ्यो॑ऽकरं॒ नमः॑॥ 
तृतीयनेत्राय वौषट्॥ 

प्रमु॑ञ्च॒ धन्व॑न॒स्त्वमु॒भयो॒रार्त्नि॑यो॒र्ज्याम्। 
याश्च॑ ते॒ हस्त॒ इष॑वः॒ परा॒ ता भ॑गवो वप॥ 
अस्त्राय फट्॥ 

य ए॒ताव॑न्तश्च॒ भूयाँ॑सश्च॒ दिशो॑ रु॒द्रा वि॑तस्थि॒रे। 
तेषाँ॑ सहस्रयोज॒नेऽव॒धन्वा॑नि तन्मसि॥ 
इति दिग्बन्धः॥

## दशाक्षरी द्वितीयो न्यासः

ॐ नमः (मूर्ध्ने) । 
नं नमः (नासिकायै) । 
मों नमः (ललाटाय) । 
भं नमः (मुखाय) । 
गं नमः (कण्ठाय) । 
वं नमः (हृदयाय)। 
तें नमः (दक्षिणहस्ताय) । 
रुं नमः (वामहस्ताय) । 
द्रां नमः (नाभ्यै) । 
यं नमः (पादाभ्याम्) ॥

## पादादिस्तृतीयो न्यासः

स॒द्योजा॒तं प्र॑प्रद्या॒मि॒ स॒द्योजा॒ताय॒ वै नमो॒ नमः॑। 
भ॒वे भ॑वे॒ नाति॑भवे भवस्व॒ माम्। 
भ॒वोद्भ॑वाय॒ नमः॑॥ 
पादाभ्यां नमः॥ 

वा॒म॒दे॒वाय॒ नमो᳚ ज्ये॒ष्ठाय॒ नमः॑ श्रे॒ष्ठाय॒ नमो॑ रु॒द्राय॒ नमः॒ काला॑य॒ नमः॒ कल॑विकरणाय॒ नमो॒ बल॑विकरणाय॒ नमो॒ बला॑य॒ नमो॒ बल॑प्रमथनाय॒ नमः॒ सर्व॑भूतदमनाय॒ नमो॑ म॒नोन्म॑नाय॒ नमः॑॥ 
ऊरुमध्यमाभ्यां नमः॥ 

अ॒घोरे᳚भ्योऽथ॒ घोरे᳚भ्यो॒ घोर॒ घोर॑तरेभ्यः। 
सर्वे᳚भ्यः सर्व॒ शर्वे᳚भ्यो॒ नम॑स्ते अस्तु रु॒द्ररू॑पेभ्यः॥ 
हृदयाय नमः॥ 

तत्पुरु॑षाय वि॒द्महे॑ महादे॒वाय॑ धीमहि। 
तन्नो॑ रुद्रः प्रचो॒दया᳚त्॥ 
मुखाय नमः॥ 

ईशानः सर्व॑विद्या॒ना॒मीश्वरः सर्व॑भूता॒नां॒ ब्रह्माधि॑पति॒र्ब्रह्म॒णोऽधि॑पति॒र्ब्रह्मा॑ शि॒वो मे॑ अस्तु सदाशि॒वोम्॥ 
मूर्ध्ने नमः॥
हंसगायत्री
अस्य श्री हंसगायत्री महामन्त्रस्य। 
अव्यक्तपरब्रह्म ऋषिः। 
अनुष्टुप् छन्दः। 
परमहंसो देवता। 
हंसां बीजं। 
हंसीं शक्तिः। 
हंसूं कीलकम्। 
परमहंस प्रसादसिध्यर्थे जपे विनियोगः। 

हंसां अङ्गुष्ठाभ्यां नमः। 
हंसीं तर्जनीभ्यां नमः। 
हंसूं मध्यमाभ्यां नमः। 
हंसैं अनामिकाभ्यां नमः। 
हंसौं कनिष्ठिकाभ्यां नमः। 
हंसः करतलकरपृष्ठाभ्यां नमः। 
हंसां हृदयाय नमः। 
हंसीं शिरसे स्वाहा। 
हंसूं शिखायै वषट्। 
हंसैं कवचाय हुं। 
हंसौं नेत्रत्रयाय वौषट्। 
हंसः अस्त्राय फट्। 
भूर्भुवस्सुवरों इति दिग्बन्धः। 

गमागमस्थं गमनादिशून्यं चिद्रूपदीपं तिमिरापहारम्। 
पश्यामि ते सर्वजनान्तरस्थं नमामि हंसं परमात्मरूपम्। 
देहो देवालयः प्रोक्तो जीवो देवः सनातनः। 
त्जयेदज्ञान निर्माल्यं सोऽहं भावेन पूजयेत्॥ 
हंसहंसः परमहंसः सोऽहं हंसः सोऽहं हंसः। 
हंसः सोऽहम्। 
सोऽहं हंसः। 
हं॒स॒हं॒साय॑ वि॒द्महे॑ परमहं॒साय॑ धीमहि। 
तन्नो॑ हंसः प्रचो॒दया᳚त्।

## दिग्पालकमन्त्रप्रतीकाः

मन्त्राः 28 पुटे द्रष्टव्याः

त्रा॒तार॒मिन्द्रं॑ ॰॰॰ पूर्वदिग्भागे ललाटस्थाने इन्द्राय नमः।
त्वं नो॑ अग्ने ॰॰॰ आग्नेयदिग्भागे नेत्रस्थाने अग्नये नमः।
सु॒गं नः॒ पन्थां॒ ॰॰॰ दक्षिणदिग्भागे कर्णस्थाने यमाय नमः।
असु॑न्वन्त॒मय॑जमानं ॰॰॰ निरृतिदिग्भागे मुखस्थाने निरृतये नमः।
तत्त्वा॑ यामि॒ ब्रह्म॑णा॒ ॰॰॰ पश्चिमदिग्भागे बाहुस्थाने वरुणाय नमः।
आ नो॑ नि॒युद्भिः॑ ॰॰॰ वायव्यदिग्भागे नासिकास्थाने वायवे नमः।
व॒यँ सो॑म व्र॒ते तव॑ ॰॰॰ उत्तरदिग्भागे हृदयस्थाने सोमाय नमः।
तमीशा᳚नं॒ जग॑तः ॰॰॰ ईशान्यदिग्भागे नाभिस्थाने ईशानाय नमः।
अ॒स्मे रु॒द्रा मे॒हना॒ ॰॰॰ ऊर्ध्वदिग्भागे मूर्धस्थाने आकाशाय नमः।
स्यो॒ना पृ॑थि॒वि भवा॑ ॰॰॰ अधोदिग्भागे पादस्थाने पृथिव्यै नमः।

## रौद्रीकरणम् (सानुषङ्गम्)

तै॰सं॰ १.३.३.१

वि॒भूर॑सि प्र॒वाह॑णो॒ रौद्रे॒णानी॑केन पा॒हि मा᳚ग्ने पिपृ॒हि मा॒ मा मा॑ हिँसीः॥ 
शिखास्थाने रुद्राय नमः।
वह्नि॑रसि हव्य॒वाह॑नो॒ रौद्रे॒णानी॑केन ॰ शिरस्थाने रुद्राय नमः।
श्वा॒त्रो॑ऽसि॒ प्रचे॑ता॒ रौद्रे॒णानी॑केन ॰ मूर्धस्थाने रुद्राय नमः।
तु॒थो॑ऽसि वि॒श्ववे॑दा॒ रौद्रे॒णानी॑केन ॰ ललाटस्थाने रुद्राय नमः।
उ॒शिग॑सि क॒वी रौद्रे॒णानी॑केन ॰ नेत्रस्थाने रुद्राय नमः।
अङ्घा॑रिरसि॒ बंभा॑री॒ रौद्रे॒णानी॑केन ॰ कर्णस्थाने रुद्राय नमः।
अ॒व॒स्युर॑सि॒ दुव॑स्वा॒न् रौद्रे॒णानी॑केन ॰ मुखस्थाने रुद्राय नमः।
शु॒न्ध्यूर॑सि मार्जा॒लीयो॒ रौद्रे॒णानी॑केन ॰ कण्ठस्थाने रुद्राय नमः।
स॒म्राड॑सि कृ॒शानू॒ रौद्रे॒णानी॑केन ॰ बाहुस्थाने रुद्राय नमः।
प॒रि॒षद्यो॑सि॒ पव॑मानो॒ रौद्रे॒णानी॑केन ॰ हृदयस्थाने रुद्राय नमः। 

प्र॒तक्वा॑सि॒ नभ॑स्वा॒न् रौद्रे॒णानी॑केन ॰ नाभिस्थाने रुद्राय नमः॥ 

असं॑मृष्टोऽसि हव्य॒सूदो॒ रौद्रे॒णानी॑केन ॰ कटिस्थाने रुद्राय नमः।
ऋ॒तधा॑मासि॒ सुव॑र्ज्योती॒ रौद्रे॒णानी॑केन ॰ ऊरु स्थाने रुद्राय नमः।
ब्रह्म॑ज्योतिरसि॒ सुव॑र्द्धामा॒ रौद्रे॒णानी॑केन ॰ जानुस्थाने रुद्राय नमः।
अ॒जो᳚ऽस्येक॑पा॒द्रौद्रे॒णानी॑केन ॰ जङ्घास्थाने रुद्राय नमः।
अहि॑रसि बु॒ध्नियो॒ रौद्रे॒णानी॑केन ॰ पादस्थाने रुद्राय नमः। 

गुह्यादिश्चतुर्थो न्यासः
मनो॒ ज्योति॑र्जुषता॒माज्यं॒ विच्छि॑न्नं य॒ज्ञँ समि॒मं द॑धातु। 
या इ॒ष्टा उ॒षसो॑ नि॒म्रुत॑श्च॒ ताः संद॑धामि ह॒विषा॑ घृ॒तेन॑॥ 
गुह्याय नमः॥ 

अबो᳚ध्य॒ग्निः स॒मिधा॒ जना॑नां॒ प्रति॑ धे॒नुमि॑वाऽय॒तीमु॒षास᳚म्। 
य॒ह्वा इ॑व॒ प्रव॒यामु॒ज्जिहा॑नाः॒ प्रभा॒नवः॑ सिस्रते॒ नाक॒मच्छ॑॥ 
नाभ्यै नमः॥ 

अ॒ग्निर्मू॒र्धा दि॒वः क॒कुत्पतिः॑ पृथि॒व्या अ॒यम्। 
अ॒पाँ रेताँ॑सि जिन्वति॥ 
हृदयाय नमः॥ 

मू॒र्धानं॑ दि॒वो अ॑र॒तिं पृ॑थि॒व्या वै᳚श्वान॒रमृ॒ताय॑ जा॒तम॒ग्निम्। 
क॒विँ स॒म्राज॒मति॑थिं॒ जना॑नामा॒सन्ना पात्रं॑ जनयन्त दे॒वाः॥ 
कण्ठाय नमः॥ 

मर्मा॑णि ते॒ वर्म॑भिश्छादयामि॒ सोम॑स्त्वा॒ राजा॒ऽमृते॑ना॒भिऽव॑स्ताम्। 
उ॒रोर्वरी॑यो॒ वरि॑वस्ते अस्तु॒ जय॑न्त॒न्त्वामनु॑ मदन्तु दे॒वाः॥ 
मुखाय नमः॥ 

जा॒तवे॑दा॒ यदि॑वा पाव॒कोऽसि॑। 
वै॒श्वा॒न॒रो यदि॑ वा वैद्यु॒तोऽसि॑। 
शं प्र॒जाभ्यो॒ यज॑मानाय लो॒कम्। 
ऊर्जं॒ पुष्टिं॒ दद॑द॒भ्याव॑वृत्स्व॥ 
शिरसे नमः।

## आत्मरक्षा

तै॰ब्रा॰ २.३.११

ब्रह्मा᳚त्म॒न्वद॑सृजत। 
तद॑कामयत। 
समा॒त्मना॑ पद्ये॒येति॑ आत्म॒न्नात्म॒न्नित्याम॑न्त्रयत। 
तस्मै॑ दश॒मँ हू॒तः प्रत्य॑शृणोत्। 
स दश॑हूतोऽभवत्। 
दश॑हूतो ह॒ वै नामै॒षः। 
तं वा ए॒तं दश॑हूतँ॒ सन्त᳚म्। 
दश॑हो॒तेत्याच॑क्षते प॒रोक्षे॑ण। 
प॒रोक्ष॑प्रिया इव॒ हि दे॒वाः। 

आत्म॒न्नात्म॒न्नित्याम॑न्त्रयत। 
तस्मै॑ सप्त॒मँ हू॒तः प्रत्य॑शृणोत्। 
स स॒प्तहू॑तोऽभवत्। 
स॒प्तहू॑तो ह॒ वै नामै॒षः। 
तं वा ए॒तँ स॒प्तहू॑तँ॒ सन्त᳚म्। 
स॒प्तहो॒तेत्याच॑क्षते प॒रोक्षे॑ण। 
प॒रोक्ष॑प्रिया इव॒ हि दे॒वाः। 

आत्म॒न्नात्म॒न्नित्याम॑न्त्रयत। 
तस्मै॑ ष॒ष्ठँ हू॒तः प्रत्य॑शृणोत्। 
स षड्ढू॑तोऽभवत्। 
षड्ढू॑तो ह॒ वै नामै॒षः। 
तं वा ए॒तँ षड्ढू॑तँ॒ सन्त᳚म्। 
षड्ढो॒तेत्याच॑क्षते प॒रोक्षे॑ण। 
प॒रोक्ष॑प्रिया इव॒ हि दे॒वाः। 

आत्म॒न्नात्म॒न्नित्याम॑न्त्रयत। 
तस्मै॑ पञ्च॒मँ हू॒तः प्रत्य॑शृणोत्। 
स पञ्च॑हूतोऽभवत्। 
पञ्च॑हूतो ह॒ वै नामै॒षः। 
तं वा ए॒तं पञ्च॑हूतँ॒ सन्त᳚म्। 
पञ्च॑हो॒तेत्याच॑क्षते प॒रोक्षे॑ण। 
प॒रोक्ष॑प्रिया इव॒ हि दे॒वाः। 

आत्म॒न्नात्म॒न्नित्याम॑न्त्रयत। 
तस्मै॑ चतु॒र्थँ हू॒तः प्रत्य॑शृणोत्। 
स चतु॑र्हूतोऽभवत्। 
चतु॑र्हूतो ह॒ वै नामै॒षः। 
तं वा ए॒तं चतु॑र्हूतँ॒ सन्त᳚म्। 
चतु॑र्हो॒तेत्याच॑क्षते प॒रोक्षे॑ण। 
प॒रोक्ष॑प्रिया इव॒ हि दे॒वाः। 

तम॑ब्रवीत्। 
त्वं वै मे॒ नेदि॑ष्ठँ हू॒तः प्रत्य॑श्रौषीः। 
त्वयै॑नानाख्या॒तार॒ इति॑। 
तस्मा॒न्नु है॑ना॒ꣴश्चतु॑र्होतार॒ इत्याच॑क्षते। 
तस्मा᳚च्छुश्रू॒षुः पु॒त्राणाँ॒ हृद्य॑तमः। 
नेदि॑ष्ठो॒ हृद्य॑तमः। 
नेदि॑ष्ठो॒ ब्रह्म॑णो भवति। 
य ए॒वं वेद॑॥ 

## शिवसंकल्पः

सौत्रमन्त्राः (स्वरविहीना), शुक्ल॰ मन्त्रा वा

(शुक्ल) येने॒दं भू॒तं भुव॑नं भवि॒ष्यत् परि॑गृहीतम॒मृते॑न॒ सर्व᳚म्। 
येन॑ य॒ज्ञस्ता॒यते॑ स॒प्तहो॑ता॒ तन्मे॒ मनः॑ शि॒वस॑ङ्कल्पमस्तु॥३४.४॥ 

(श्लो) येन॒ कर्मा॑णि प्र॒चर॑न्ति॒ धीरा॒ यतो॑ वा॒चा मन॑सा चारु॒ यन्ति॑। 
यत्स॒म्मित॒मनु॑ सं॒यन्ति॑ प्रा॒णिन॒स्तन्मे॒ मनः॑ शि॒वस॑ङ्क॒ल्पम॑स्तु॥
(शुक्ल) येन॒ कर्मा᳚ण्य॒पसो॑ मनी॒षिणो॑ य॒ज्ञे कृ॒ण्वन्ति॑ वि॒दथे॑षु॒ धीराः᳚। 
यद॑पू॒र्वं य॒क्षम॒न्तः प्र॒जानां॒ तन्मे॒ मनः॑ शि॒वस॑ङ्कल्पमस्तु॥३४.२॥
(शुक्ल) यत्प्र॒ज्ञान॑मु॒त चेतो॒ धृति॑श्च॒ यज्ज्योति॑र॒न्तर॒मृतं॑ प्र॒जासु॑। 
यस्मा॒न्न ऋ॒ते किञ्च॒ न कर्म॑ क्रि॒यते॒ तन्मे॒ मनः॑ शि॒वस॑ङ्कल्पमस्तु॥३४.३॥
(शुक्ल) सु॒षा॒र॒थिरश्वा॑निव॒ यन्म॑नु॒ष्या᳚न्नेनी॒यते॒ऽभीशु॑भिर्वा॒जिन॑ इव। 
हृत्प्रति॑ष्ठं॒ यद॑जि॒रं जवि॑ष्ठं॒ तन्मे॒ मनः॑ शि॒वस॑ङ्कल्पमस्तु॥३४.६॥
(शुक्ल) यस्मि॒न्नृचः॒ साम॒ यजूँ॑षि॒ यस्मि॒न् प्रति॑ष्ठिता रथना॒भावि॑वा॒राः। 
यस्मि॑ꣴश्चि॒त्तँ सर्व॒मोतं॑ प्र॒जानां॒ तन्मे॒ मनः॑ शि॒वस॑ङ्कल्पमस्तु॥३४.५॥
(श्लो) यदत्र॑ ष॒ष्ठं त्रि॒शतँ॑ सु॒वीरं॑ य॒ज्ञस्य॑ गु॒ह्यं नव॑नाव॒माय्य᳚म्। 
दश॒ पञ्च॑ त्रिँ॒शतं॒ यत्परं॑ च॒ तन्मे॒ मनः॑ शि॒वस॑ङ्क॒ल्पम॑स्तु॥
(शुक्ल) यज्जाग्र॑तो दू॒रमु॒दैति॒ दैवं॒ तदु॑ सु॒प्तस्य॒ तथै॒वैति॑। 
दू॒र॒ङ्ग॒मं ज्योति॑षां॒ ज्योति॒रेकं॒ तन्मे॒ मनः॑ शि॒वस॑ङ्कल्पमस्तु॥३४.१॥
(श्लो) येने॒दं विश्वं॒ जग॑तो ब॒भूव॒ यदे॒वापि॑ मह॒तो जा॒तवे॑दाः। 
तदे॒वाग्निस्तम॑सो॒ ज्योति॒रेकं॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) येन॒ द्यौः पृ॑थि॒वी चा॒न्तरि॑क्षं च॒ ये पर्व॑ताः प्र॒दिशो॒ दिश॑श्च। 
येने॒दं जग॒द्व्याप्तं॑ प्र॒जानां॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) ये म॑नो॒ हृद॑यं॒ ये च॑ दे॒वा ये दि॒व्या आपो॒ ये सूर्य॑रश्मिः। 
ते श्रोत्रे॒ चक्षु॑षी सं॒चर॑न्तं॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) अचि॑न्त्यं॒ चाप्र॑मेयं॒ च॒ व्य॒क्ताव्यक्त॑परं॒ च य॑त्। 
सूक्ष्मा᳚᳚त्सूक्ष्ममत॑रं ज्ञे॒यं॒ तन्मे॒ मनः॑ शि॒वस॑ङ्क॒ल्पम॑स्तु॥
एका॑ च द॒श श॒तं च॑ स॒हस्रं॑ चा॒युतं॑ च नि॒युतं॑ च प्र॒युतं॒ चार्बु॑दं च॒ न्य॑र्बुदं च समु॒द्रश्च॒ मध्यं॒ चान्त॑श्च परा॒र्धश्च॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) ये प॑ञ्च॒ पञ्च॑ दश श॒तँ स॒हस्र॑म॒युतं॒ न्य॑र्बुदं च। 
ते अ॑ग्निचि॒त्येष्ट॑का॒स्तँ शरी॑रं॒ तन्मे॒ मनः॑ शि॒वस॑ङ्क॒ल्पम॑स्तु॥
वेदा॒हमे॒तं पुरु॑षं म॒हान्त॑मादि॒त्यव॑र्णं॒ तम॑सः॒ पर॑स्तात्। 
यस्य॒ योनिं॒ परि॒पश्य॑न्ति॒ धीरा॒स्तन्मे॒ मनः॑ शि॒वस॑ङ्क॒ल्पम॑स्तु॥
(श्लो) यस्ये॒दं धीराः᳚ पु॒नन्ति॑ क॒वयो᳚ ब्र॒ह्माण॑मे॒तं त्वा॑ वृणत॒ इन्दु᳚म्। 
स्था॒व॒रं जङ्ग॑मं॒ द्यौरा॑का॒शं तन्मे॒ मनः॑ शि॒वस॑ङ्क॒ल्पम॑स्तु॥
(श्लो) परा᳚त्प॒रत॑रं चै॒व॒ य॒त्परा᳚च्चैव॒ यत्प॑रम्। 
य॒त्परा॑त्पर॑तो ज्ञे॒यं॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) परा᳚त्प॒रत॑रो ब्र॒ह्मा॒ त॒त्परा᳚त्पर॒तो ह॑रिः। 
त॒त्परा॑त्पर॑तोऽधी॒श॒स्तन्मे॒ मनः॑ शि॒वस॑ङ्क॒ल्पम॑स्तु॥
(श्लो) या वे॑दा॒दिषु॑ गाय॒त्री॒ स॒र्वव्या॑पी म॒हेश्व॑री। 
ऋग्यजुः॑ सामा॑थर्वै॒श्च॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) यो वै॑ दे॒वं म॑हादे॒वं॒ प्र॒णवं॑ पर॒मेश्व॑रम्। 
यः सर्वे॑ सर्व॑वेदै॒श्च॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) प्रय॑तः॒ प्रण॑वोङ्का॒रं॒ प्र॒णवं॑ पुरु॒षोत्त॑मं। 
ओङ्का॑रं॒ प्रण॑वात्मा॒नं॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) योऽसौ॑ स॒र्वेषु॑ वेदे॒षु॒ प॒ठ्यते᳚ ह्यज॒ ईश्व॑रः। 
अ॒कायो॑ निर्गु॑णो ह्या॒त्मा॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) गोभि॒र्जुष्टं॒ धने॑न॒ ह्यायु॑षा च॒ बले॑न च। 
प्र॒जया॑ प॒शुभिः॑ पुष्करा॒क्षं तन्मे॒ मनः॑ शि॒वस॑ङ्क॒ल्पम॑स्तु॥
(श्लो) कैला॑स॒शिख॑रे र॒म्ये॒ श॒ङ्कर॑स्य शि॒वाल॑ये। 
दे॒वता᳚स्तत्र॑ मोद॒न्ते॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) कैला॑स॒शिख॑रावा॒सं॒ हि॒मव॑द्गिरि॒संस्थि॑तम्। 
नील॑क॒ण्ठं त्रि॑णेत्रं॒ च॒ तन्मे॒ मनः॑ शि॒वस॑ङ्क॒ल्पम॑स्तु॥
त्र्य॑म्बकं यजामहे सुग॒न्धिं पु॑ष्टि॒वर्ध॑नम्। 
उ॒र्वा॒रु॒कमि॑व॒ बन्ध॑नान्मृ॒त्योर्मु॑क्षीय॒ माऽमृता॒त्तन्मे॒ मनः॑ शि॒वस॑ङ्क॒ल्पम॑स्तु॥
वि॒श्वत॑श्चक्षुरु॒त वि॒श्वतो॑मुखो वि॒श्वतो॑हस्त उ॒त वि॒श्वत॑स्पात्। 
संबा॒हुभ्यां॒ नम॑ति॒ संपत॑त्रै॒र्द्यावा॑पृथि॒वी ज॒नय॑न्दे॒व एक॒स्तन्मे॒ मनः॑ शि॒वस॑ङ्क॒ल्पम॑स्तु॥
(श्लो) च॒तुरो॑ वे॒दान॑धीयी॒त॒ स॒र्वशा᳚स्त्रम॒यं वि॑दुः। 
इ॒ति॒हा॒सपु॑राणा॒नां॒ तन्मे॒ मनः॑ शि॒वस॑ङ्क॒ल्पम॑स्तु॥
मा नो॑ म॒हान्त॑मु॒त मा नो॑ अर्भ॒कं मा न॒ उक्ष॑न्तमु॒त मा न॑ उक्षि॒तम्। 
मा नो॑ वधीः पि॒तरं॒ मोत मा॒तरं॑ प्रि॒या मा न॑स्त॒नुवो॑ रुद्र रीरिष॒स्तन्मे॒ मनः॑ शि॒वस॑ङ्क॒ल्पम॑स्तु॥
मा न॑स्तो॒के तन॑ये॒ मा न॒ आयु॑षि॒ मा नो॒ गोषु॒ मा नो॒ अश्वे॑षु रीरिषः। 
वी॒रान्मानो॑ रुद्र भामि॒तो व॑धीर्ह॒विष्म॑न्तो॒ नम॑सा विधेम ते॒ तन्मे॒ मनः॑ शि॒वस॑ङ्क॒ल्पम॑स्तु॥
ऋ॒तँ स॒त्यं प॑रं ब्र॒ह्म॒ पु॒रुषं॑ कृष्ण॒ पिङ्ग॑लम्। 
ऊ॒र्ध्वरे॑तं वि॑रूपा॒क्षं॒ वि॒श्वरू॑पाय॒ वै नमो॒ नम॒स्तन्मे॒ मनः॑ शि॒वस॑ङ्क॒ल्पम॑स्तु॥
कद्रु॒द्राय॒ प्रचे॑तसे मी॒ढुष्ट॑माय॒ तव्य॑से। 
वो॒चेम॒ शन्त॑मँ हृ॒दे। 
सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु॒ तन्मे॒ मनः॑ शि॒वस॑ङ्क॒ल्पम॑स्तु॥
ब्रह्म॑जज्ञा॒नं प्र॑थ॒मं पु॒रस्ता॒द् विसी॑म॒तः सु॒रुचो॑ वे॒न आ॑वः। 
स बु॒ध्निया॑ उप॒मा अ॑स्य वि॒ष्ठाः स॒तश्च॒ योनि॒मस॑तश्च॒ विव॒स्तन्मे॒ मनः॑ शि॒वस॑ङ्क॒ल्पम॑स्तु॥
यः प्रा॑ण॒तो नि॑मिष॒तो म॑हि॒त्वैक॒ इद्राजा॒ जग॑तो ब॒भूव॑। 
य ईशे॑ अ॒स्य द्वि॒पद॒श्चतु॑ष्पदः॒ कस्मै॑ दे॒वाय॑ ह॒विषा॑ विधेम॒ तन्मे॒ मनः॑ शि॒वस॑ङ्क॒ल्पम॑स्तु॥
य आ᳚त्म॒दा ब॑ल॒दा यस्य॒ विश्व॑ उ॒पास॑ते प्र॒शिषं॒ यस्य॑ दे॒वाः। 
यस्य॑ छा॒याऽमृतं॒ यस्य॑ मृ॒त्युः कस्मै॑ दे॒वाय॑ ह॒विषा॑ विधेम॒ तन्मे॒ मनः॑ शि॒वस॑ङ्क॒ल्पम॑स्तु॥
यो रु॒द्रो अ॒ग्नौ यो अ॒प्सु य ओष॑धीषु॒ यो रु॒द्रो विश्वा॒ भुव॑नाऽवि॒वेश॒ तस्मै॑ रु॒द्राय॒ नमो॑ अस्तु॒ तन्मे॒ मनः॑ शि॒वस॑ङ्क॒ल्पम॑स्तु॥
ग॒न्ध॒द्वा॒रां दु॑राध॒र्षां॒ नि॒त्यपु॑ष्टां करी॒षिणी᳚म्। 
ई॒श्वरीँ॑ सर्व॑भूता॒नां॒ तामि॒होप॑ह्वये॒ श्रियं तन्मे॒ मनः॑ शि॒वस॑ङ्क॒ल्पम॑स्तु॥
(श्लो) न॒मकं॑ चम॑कं चै॒व॒ पु॒रु॒षसू᳚क्तं च॒ यद्वि॑दुः। 
महादेवं च॑ तत्तु॒ल्यं॒ तन्मे॒ मनः॑ शि॒वस॑ङ्क॒ल्पम॑स्तु॥
(श्लो) य इ॒दँ शिव॑सङ्कल्पँ॒ स॒दा ध्या॑यन्ति॒ ब्राह्म॑णाः। 
ते परं॑ मोक्षं॑ गमिष्य॒न्ति॒ तन्मे॒ मनः॑ शि॒वस॑ङ्क॒ल्पम॑स्तु॥
ॐ नमो भगवते॑ रुद्रा॒य। 
शिवसङ्कल्पं हृदयाय नमः।

## पुरुषसूक्तम् {#purusha}

सर्वदेवाभिषेचने, षोडचोपचारपूजायां, महान्यासे च विनियोगः
तै॰आ॰ ३.१२

स॒हस्र॑शीर्षा॒ पुरु॑षः। 
स॒ह॒स्रा॒क्षः स॒हस्र॑पात्। 
स भूमिं॑ वि॒श्वतो॑ वृ॒त्वा। 
अत्य॑तिष्ठद् दशाङ्गु॒लम्॥ 
पुरु॑ष ए॒वेदँ सर्व᳚म्। 
यद्भू॒तं यच्च॒ भव्य᳚म्। 
उ॒तामृ॑त॒त्वस्येशा॑नः। 
यदन्ने॑नाति॒रोह॑ति॥ 
ए॒तावा॑नस्य महि॒मा। 
अतो॒ ज्याया॑ꣴश्च॒ पूरु॑षः॥ 

पादो᳚ऽस्य॒ विश्वा॑ भू॒तानि॑। 
त्रि॒पाद॑स्या॒मृतं॑ दि॒वि॥ 
त्रि॒पादू॒र्ध्व उदै॒त् पुरु॑षः। 
पादो᳚ऽस्ये॒हाऽभ॑वा॒त् पुनः॑। 
ततो॒ विश्वं॒ व्य॑क्रामत्। 
सा॒श॒ना॒न॒श॒ने अ॒भि॥ 
तस्मा᳚द् वि॒राड॑जायत। 
वि॒राजो॒ अधि॒ पूरु॑षः। 
स जा॒तो अत्य॑रिच्यत। 
प॒श्चाद् भूमि॒मथो॑ पु॒रः॥ 

यत् पुरु॑षेण ह॒विषा᳚। 
दे॒वा य॒ज्ञमत॑न्वत। 
व॒स॒न्तो अ॑स्यासी॒दाज्य᳚म्। 
ग्री॒ष्म इ॒ध्मः श॒रद्ध॒विः॥ 
स॒प्तास्या॑ऽसन् परि॒धयः॑। 
त्रिः स॒प्त स॒मिधः॑ कृ॒ताः। 
दे॒वा यद् य॒ज्ञं त॑न्वा॒नाः। 
अब॑ध्न॒न् पुरु॑षं प॒शुम्॥ 
तं य॒ज्ञं ब॒र्हिषि॒ प्रौक्ष॑न्। 
पुरु॑षं जा॒तम॑ग्र॒तः॥ 

तेन॑ दे॒वा अय॑जन्त। 
सा॒ध्या ऋष॑यश्च॒ ये॥ 
तस्मा᳚द् य॒ज्ञात् स॑र्व॒हुतः॑। 
संभृ॑तं पृषदा॒ज्यम्। 
प॒शूꣴस्ताꣴश्च॑क्रे वाय॒व्यान्॑। 
आ॒र॒ण्यान् ग्रा॒म्याश्च॒ ये॥ 
तस्मा᳚द् य॒ज्ञात् स॑र्व॒हुतः॑। 
ऋचः॒ सामा॑नि जज्ञिरे। 
छन्दाँ॑सि जज्ञिरे॒ तस्मा᳚त्। 
यजु॒स्तस्मा॑दजायत॥ 

तस्मा॒दश्वा॑ अजायन्त। 
ये के चो॑भ॒याद॑तः। 
गावो॑ ह जज्ञिरे॒ तस्मा᳚त्। 
तस्मा᳚ज्जा॒ता अ॑जा॒वयः॑॥ 
यत् पुरु॑षं॒ व्य॑दधुः। 
क॒ति॒धा व्य॑कल्पयन्। 
मुखं॒ किम॑स्य॒ कौ बा॒हू। 
कावू॒रू पादा॑वुच्येते॥ 
ब्रा॒ह्म॒णो᳚ऽस्य॒ मुख॑मासीत्। 
बा॒हू रा॑ज॒न्यः॑ कृ॒तः॥ 

ऊ॒रू तद॑स्य॒ यद् वैश्यः॑। 
प॒द्भ्याँ शू॒द्रो अ॑जायत॥ 
च॒न्द्रमा॒ मन॑सो जा॒तः। 
चक्षोः॒ सूर्यो॑ अजायत। 
मुखा॒दिन्द्र॑श्चा॒ग्निश्च॑। 
प्रा॒णाद् वा॒युर॑जायत॥ 
नाभ्या॑ आसीद॒न्तरि॑क्षम्। 
शी॒र्ष्णो द्यौः सम॑वर्तत। 
प॒द्भ्यां भूमि॒र्दिशः॒ श्रोत्रा᳚त्। 
तथा॑ लो॒काँ अ॑कल्पयन्॥ 

वेदा॒हमे॒तं पुरु॑षं म॒हान्त᳚म्। 
आ॒दि॒त्यव॑र्णं॒ तम॑स॒स्तु पा॒रे। 
सर्वा॑णि रू॒पाणि॑ वि॒चित्य॒ धीरः॑। 
नामा॑नि कृ॒त्वाऽभि॒वद॒न् यदास्ते᳚॥ 
धा॒ता पु॒रस्ता॒द् यमु॑दाज॒हार॑। 
श॒क्रः प्र॑वि॒द्वान् प्र॒दिश॒श्चत॑स्त्रः। 
तमे॒वं वि॒द्वान॒मृत॑ इ॒ह भ॑वति। 
नान्यः पन्था॒ अय॑नाय विद्यते। 
य॒ज्ञेन॑ य॒ज्ञम॑यजन्त दे॒वाः। 
तानि॒ धर्मा॑णि प्रथ॒मान्या॑सन्। 
ते ह॒ नाकं॑ महि॒मानः॑ सचन्ते। 
यत्र॒ पूर्वे॑ सा॒ध्याः सन्ति॑ दे॒वाः॥ 

(तच्छं॒ योरावृ॑णीमहे। 
गा॒तुं य॒ज्ञाय॑। 
गा॒तुं य॒ज्ञप॑तये। 
दैवीः᳚ स्व॒स्तिर॑स्तु नः। 
स्व॒स्तिर्मानु॑षेभ्यः। 
ऊ॒र्ध्वं जि॑गातु भेष॒जम्। 
शं नो॑ अस्तु द्वि॒पदे᳚। 
शं चतु॑ष्पदे। 
ॐ शान्तिः॒ शान्तिः॒ शान्तिः॑॥)

पुरुषसूक्तं शिरसे स्वाहा।

## उत्तरनारायणम्

सर्वदेवाभिषेचने, महान्यासे च विनियोगः
तै॰आ॰ ३.१३

अ॒द्भ्यः संभू॑तः पृथि॒व्यै रसा᳚च्च। 
वि॒श्वक॑र्मणः॒ सम॑वर्त॒ताधि॑। 
तस्य॒ त्वष्टा॑ वि॒दध॑द् रू॒पमे॑ति। 
तत् पुरु॑षस्य॒ विश्व॒मा॑जान॒मग्रे᳚। 
वेदा॒हमे॒तं पुरु॑षं म॒हान्त᳚म्। 
आ॒दि॒त्यव॑र्णं॒ तम॑सः॒ पर॑स्तात्। 
तमे॒वं वि॒द्वान॒मृत॑ इ॒ह भ॑वति। 
नान्यः पन्था॑ विद्य॒तेऽय॑नाय॥ 
प्र॒जाप॑तिश्चरति॒ गर्भे॑ अ॒न्तः। 
अ॒जाय॑मानो बहु॒धा विजा॑यते॥ 

तस्य॒ धीराः॒ परि॑जानन्ति॒ योनि᳚म्। 
मरी॑चीनां प॒दमि॑च्छन्ति वे॒धसः॑॥ 
यो दे॒वेभ्य॒ आत॑पति। 
यो दे॒वानां᳚ पु॒रोहि॑तः। 
पूर्वो॒ यो दे॒वेभ्यो॑ जा॒तः। 
नमो॑ रु॒चाय॒ ब्राह्म॑ये॥ 
रुचं॑ ब्रा॒ह्यं ज॒नय॑न्तः। 
दे॒वा अग्रे॒ तद॑ब्रुवन्। 
यस्त्वै॒वं ब्रा᳚ह्म॒णो वि॒द्यात्। 
तस्य॑ दे॒वा अस॒न् वशे᳚॥ 
ह्रीश्च॑ ते ल॒क्ष्मीश्च॒ पत्न्यौ᳚। 
अ॒हो॒रा॒त्रे पा॒र्श्वे। 
नक्ष॑त्राणि रू॒पम्। 
अ॒श्विनौ॒ऽव्यात्त᳚म्। 
इ॒ष्टं म॑निषाण। 
अ॒मुं म॑निषाण। 
सर्वं॑ मनिषाण॥
उत्तरनारायणं शिखायै वषट्।

## अप्रतिरथम्

 उदकशान्त्यन्तर्गतानुवाकोऽयं 315 तमे पुटे द्रष्टव्याः
आ॒शुः शिशा॑नः ॰॰॰ ॥ 

तै॰सं॰ ५.४.६.४

( असु॑रानजय॒न्तदप्र॑तिरथस्याप्रतिरथ॒त्वं यदप्र॑तिरथं द्वि॒तीयो॒ होता॒ऽन्वाहा᳚प्र॒त्ये॑व तेन॒ यज॑मानो॒ भ्रातृ॑व्यान् जय॒त्यथो॒ अन॑भिजितमे॒वाभि ज॑यति दश॒र्चं भ॑वति॒ दशा᳚क्षरा वि॒राड् वि॒राजे॒मौ लो॒कौ विधृ॑ताव॒नयो᳚र्लो॒कयो॒र्विधृ॑त्या॒ अथो॒ दशा᳚क्षरा वि॒राडन्नं॑ वि॒राड् वि॒राज्ये॒वान्नाद्ये॒ प्रति॑ तिष्ठ॒त्यस॑दिव॒ वा अ॒न्तरि॑क्षम॒न्तरि॑क्षमि॒वा ऽग्नी᳚ध्र॒माग्नी᳚ध्रे॥ 
)

## प्रति पूरुषम् (सं॰)

तै॰सं॰ १.८.६

प्र॒ति॒पू॒रु॒षमेक॑कपाला॒न्निर्व॑प॒त्येक॒मति॑रिक्तं॒ याव॑न्तो गृ॒ह्याः᳚ स्मस्तेभ्यः॒ कम॑करं पशू॒नाँ शर्मा॑सि॒ शर्म॒ यज॑मानस्य॒ शर्म॑ मे य॒च्छैक॑ ए॒व रु॒द्रो न द्वि॒तीया॑य तस्थ आ॒खुस्ते॑ रुद्र प॒शुस्तं जु॑षस्वै॒ष ते॑ रुद्र भा॒गः स॒ह स्वस्राऽम्बि॑कया॒ तं जु॑षस्व भेष॒जं गवेऽश्वा॑य॒ पुरु॑षाय भेष॒जमथो॑ अ॒स्मभ्यं॑ भेष॒जँ सुभे॑षजं॒ यथाऽस॑ति। 
सु॒गं मे॒षाय॑ मे॒ष्या॑ अवा᳚म्ब रु॒द्रम॑दिम॒ह्यव॑ दे॒वं त्र्य॑म्बकम्। 
यथा॑ नः॒ श्रेय॑सः॒ कर॒द्यथा॑ नो॒ वस्य॑सः॒ कर॒द्यथा॑ नः पशु॒मतः॒ कर॒द्यथा॑नो व्यवसा॒यया᳚त्। 
त्र्य॑म्बकं यजामहे सुग॒न्धिं पु॑ष्टि॒वर्ध॑नम्। 
उ॒र्वा॒रु॒कमि॑व॒ बन्ध॑नान्मृ॒त्योर्मु॑क्षीय॒ माऽमृता᳚त्॥ 
ए॒ष ते॑ रुद्र भा॒गस्तं जु॑षस्व॒ तेना॑व॒सेन॑ प॒रो मूज॑व॒तोऽती॒ह्यव॑ततधन्वा॒ पिना॑कहस्तः॒ कृत्ति॑वासाः॥

## प्रति पूरुषम् (ब्रा॰)

तै॰ब्रा॰ १.६.१०

प्र॒ति॒पू॒रु॒षमेक॑कपाला॒न्निर्व॑पति। 
जा॒ता ए॒व प्र॒जा रु॒द्रान्नि॒रव॑दयते। 
एक॒मति॑रिक्तम्। 
ज॒नि॒ष्यमा॑णा ए॒व प्र॒जा रु॒द्रान्नि॒रव॑दयते। 
एक॑कपाला भवन्ति। 
ए॒क॒धैव रु॒द्रन्नि॒रव॑दयते। 
नाभिघा॑रयति। 
यद॑भिघा॒रये᳚त्। 
अ॒न्त॒र॒व॒चा॒रिणँ॑ रु॒द्रं कु॑र्यात्। 
ए॒को॒ल्मु॒केन॑ यन्ति। 
तद्धि रु॒द्रस्य॑ भाग॒धेय᳚म्। 
इ॒मां दिशं॑ यन्ति। 
ए॒षा वै रु॒द्रस्य॒ दिक्। 
स्वाया॑मे॒व दि॒शि रु॒द्रं नि॒रव॑दयते। 
रु॒द्रो वा अ॑प॒शुका॑या॒ आहु॑त्यै॒ नाति॑ष्ठत। 
अ॒सौ ते॑ प॒शुरिति॒ निर्दि॑शे॒द्यं द्वि॒ष्यात्। 
यमे॒व द्वेष्टि॑। 
तम॑स्मै प॒शं निर्दि॑शति। 
यदि॒ न द्वि॒ष्यात्। 
आ॒खुस्ते॑ प॒शुरिति॑ ब्रूयात्। 
न ग्रा॒म्यान् प॒शून् हि॒नस्ति॑। 
नार॒ण्यान्। 
च॒तु॒ष्प॒थे जु॑होति। 
ए॒ष वा अ॑ग्नी॒नां पड्बी॑शो॒ नाम॑। 
अ॒ग्नि॒वत्ये॒व जु॑होति। 
म॒ध्य॒मेन॑ प॒र्णेन॑ जुहोति। 
स्रुग्घ्ये॑षा। 
अथो॒ खलु॑। 
अ॒न्त॒मेनै॒व हो॑त॒व्य᳚म्। 
अ॒न्त॒त ए॒व रु॒द्रं नि॒रव॑दयते। 
ए॒ष ते॑ रुद्र भा॒गः स॒ह स्वस्राऽम्बि॑क॒येत्या॑ह। 
श॒रद्वा अ॒स्याम्बि॑का॒ स्वसा᳚। 
तया॒ वा ए॒ष हि॑नस्ति। 
यँ हि॒नस्ति॑। 
तयै॒वैनँ॑ स॒ह श॑मयति। 
भे॒ष॒जं गव॒ इत्या॑ह। 
याव॑न्त ए॒व ग्रा॒म्याः प॒शवः॑। 
तेभ्यो॑ भेष॒जं क॑रोति। 
अवा᳚म्ब रु॒द्रम॑दिम॒हीत्या॑ह। 
आ॒शिष॑मे॒वैतामा शा᳚स्ते। 
त्र्य॑म्बकं यजामह॒ इत्या॑ह। 
मृ॒त्योर्मु॑क्षीय॒ माऽमृता॒दिति॒ वावैतदा॑ह। 
उत्कि॑रन्ति। 
भग॑स्य लीप्सन्ते। 
मूते॑ कृ॒त्वाऽस॑जन्ति। 
यथा॒जनं॑ य॒ते॑ऽव॒सं क॒रोति॑। 
ता॒दृगे॒व तत्। 
ए॒ष ते॑ रुद्र भा॒ग इत्या॑ह नि॒रव॑त्यै। 
अप्र॑तीक्ष॒मा य॑न्ति। 
अ॒पः परि॑षिञ्चति। 
रु॒द्रस्या॒न्तर्हि॑त्यै। 
प्र वा ए॒ते᳚᳚ऽस्माल्लो॒काच्च्य॑वन्ते। 
ये त्र्य॑म्बकै॒श्चर॑न्ति। 
आ॒दि॒त्यं च॒रुं पुन॒रेत्य॒ निर्व॑पति। 
इ॒यं वा अदि॑तिः। 
अ॒स्यामे॒व प्रति॑ तिष्ठन्ति॥

ऋ॰सं॰ १०.१७०.१

(ऋ॰) (वि॒भ्राड् बृ॒हत्पि॑बतु सो॒म्यं मध्वायु॒र्दध॑द्य॒ज्ञप॑ता॒ववि॑ह्रु॒तम्। 
वात॑जूतो॒ यो अ॑भि॒रक्ष॑ति॒ त्मना᳚ प्र॒जाः पु॑पोष पुरु॒धा वि रा᳚जति॥)

## शतरुद्रीयम् (सं॰)

तै॰सं॰ १.३.१४

त्वम॑ग्ने रु॒द्रो असु॑रो म॒हो दि॒वस्त्वँ शर्धो॒ मारु॑तं पृ॒क्ष ई॑शिषे। 
त्वं वातै॑ररु॒णैर्या॑सि शङ्ग॒यस्त्वं पू॒षा वि॑ध॒तः पा॑सि॒ नु त्मना᳚। 
आ वो॒ राजा॑नमध्व॒रस्य॑ रु॒द्रँ होता॑रँ सत्य॒यजँ॒ रोद॑स्योः। 
अ॒ग्निं पु॒रा त॑नयि॒त्नोर॒चित्ता॒द्धिर॑ण्यरूप॒मव॑से कृणुध्वम्। 
अ॒ग्निर्होता॒ नि ष॑सादा॒ जयी॑यानु॒पस्थे॑ मा॒तुः सु॑र॒भावु॑ लो॒के। 
युवा॑ क॒विः पु॑रुनि॒ष्ठरृ॒तावा॑ ध॒र्ता कृ॑ष्टी॒नामु॒त मध्य॑ इ॒द्धः। 

सा॒ध्वीम॑कर्दे॒ववी॑तिं नो अ॒द्य य॒ज्ञस्य॑ जि॒ह्वाम॑विदाम॒ गुह्या᳚म्। 
स आयु॒रागा᳚त् सुर॒भिर्वसा॑नो भ॒द्राम॑कर्दे॒वहू॑तिं नो अ॒द्य। 
अक्र॑न्दद॒ग्निः स्त॒नय॑न्निव॒ द्यौः क्षामा॒ रेरि॑हद् वी॒रुधः॑ सम॒ञ्जन्। 
स॒द्यो ज॑ज्ञा॒नो वि हीमि॒द्धो अख्य॒दा रोद॑सी भा॒नुना॑ भात्य॒न्तः। 
त्वे वसू॑नि पुर्वणीक होतर्दो॒षा वस्तो॒रेरि॑रे य॒ज्ञिया॑सः। 

क्षामे॑व॒ विश्वा॒ भुव॑नानि॒ यस्मि॒न् सँ॑ सौभ॑गानि दधि॒रे पा॑व॒के। 
तुभ्यं॒ ता अ॑ङ्गिरस्तम॒ विश्वाः᳚ सुक्षि॒तयः॒ पृथ॑क्। 
अग्ने॒ कामा॑य येमिरे। 
अ॒श्याम॒ तं काम॑मग्ने॒ तवो॒त्य॑श्याम॑ र॒यिँ॑ र॑यिवः सु॒वीर᳚म्। 
अ॒श्याम॒ वाज॑म॒भि वा॒जय॑न्तो॒ऽश्याम॑ द्यु॒म्नम॑जरा॒जर॑न्ते। 
श्रेष्ठं॑ यविष्ठ भार॒ताग्ने᳚ द्यु॒मन्त॒मा भ॑र। 

वसो॑ पुरु॒स्पृहँ॑ र॒यिम्। 
सः श्वि॑ता॒नस्त॑न्य॒तू रो॑चन॒स्था अ॒जरे॑भि॒र्नान॑दद्भि॒र्यवि॑ष्ठः। 
यः पा॑व॒कः पु॑रु॒तमः॑ पु॒रूणि॑ पृ॒थून्य॒ग्निर॑नु॒याति॒ भर्व॑न्। 
आयु॑ष्टे वि॒श्वतो॑ दधद॒यम॒ग्निर्वरे᳚ण्यः। 
पुन॑स्ते प्रा॒ण आय॑ति॒ परा॒ यक्षँ॑ सुवामि ते। 
आ॒यु॒र्दा अ॑ग्ने ह॒विषो॑ जुषा॒णो घृ॒तप्र॑तीको घृ॒तयो॑निरेधि। 
घृ॒तं पी॒त्वा मधु॒ चारु॒ गव्यं॑ पि॒तेव॑ पु॒त्रम॒भि र॑क्षतादि॒मम्। 

तस्मै॑ ते प्रति॒हर्य॑ते॒ जात॑वेदो॒ विच॑र्षणे। 
अग्ने॒ जना॑मि सुष्टु॒तिम्। 
दि॒वस्परि॑ प्रथ॒मं ज॑ज्ञे अ॒ग्निर॒स्मद् द्वि॒तीयं॒ परि॑ जा॒तवे॑दाः। 
तृ॒तीय॑म॒प्सु नृ॒मणा॒ अज॑स्र॒मिन्धा॑न एनं जरते स्वा॒धीः। 
शुचिः॑ पावक॒ वन्द्योऽग्ने॑ बृ॒हद्वि रो॑चसे। 
त्वं घृ॒तेभि॒राहु॑तः। 
दृ॒शा॒नो रु॒क्म उ॒र्व्या व्य॑द्यौद् दु॒र्मर्ष॒मायुः॑ श्रि॒ये रु॑चा॒नः। 
अ॒ग्निर॒मृतो॑ अभव॒द् वयो॑भि॒र्यदे॑नं॒ द्यौरज॑नयत् सु॒रेताः᳚। 

आ यदि॒षे नृ॒पतिं॒ तेज॒ आन॒ट्छुचि॒ रेतो॒ निषि॑क्तं॒ द्यौर॒भीके᳚। 
अ॒ग्निः शर्ध॑मनव॒द्यं युवा॑नꣴ स्वा॒धियं॑ जनयत् सू॒दय॑च्च। 
स तेजी॑यसा॒ मन॑सा॒ त्वोत॑ उ॒त शि॑क्ष स्वप॒त्यस्य॑ शि॒क्षोः। 
अग्ने॑ रा॒यो नृत॑मस्य॒ प्रभू॑तौ भू॒याम॑ ते सुष्टु॒तय॑श्च॒ वस्वः॑। 
अग्ने॒ सह॑न्त॒मा भ॑र द्यु॒म्नस्य॑ प्रा॒सहा॑ र॒यिम्। 

विश्वा॒ यश्च॑र्षणीर॒भ्या॑सा वाजे॑षु सा॒सह॑त्। 
तम॑ग्ने पृतना॒सहँ॑ र॒यिँ स॑हस्व॒ आ भ॑र। 
त्वँ हि स॒त्यो अद्भु॑तो दा॒ता वाज॑स्य॒ गोम॑तः। 
उ॒क्षान्ना॑य व॒शान्ना॑य॒ सोम॑पृष्ठाय वे॒धसे᳚। 
स्तोमै᳚र्विधेमा॒ग्नेये᳚। 
व॒द्मा हि सू॑नो॒ अस्य॑द्म॒सद्वा॑ च॒क्रे अ॒ग्निर्ज॒नुषाज्मान्न᳚म्। 
स त्वं न॑ ऊर्जसन॒ ऊर्जं॑ धा॒ राजे॑व जेरवृ॒के क्षे᳚᳚ष्य॒न्तः। 

अग्न॒ आयूँ॑षि पवस॒ आ सु॒वोर्ज॒मिषं॑ च नः। 
आ॒रे बा॑धस्व दु॒च्छुना᳚म्। 
अग्ने॒ पव॑स्व॒ स्वपा॑ अ॒स्मे वर्चः॑ सु॒वीर्य᳚म्। 
दध॒त् पोषँ॑ र॒यिं मयि॑। 
अग्ने॑ पावक रो॒चिषा॑ म॒न्द्रया॑ देव जि॒ह्वया᳚। 
आ दे॒वान् व॑क्षि॒ यक्षि॑ च। 
स नः॑ पावक दीदि॒वोऽग्ने॑ दे॒वाँ इ॒हा व॑ह। 
उप॑ य॒ज्ञँ ह॒विश्च॑ नः। 
अ॒ग्निः शुचि॑ व्रततमः॒ शुचि॒र्विप्रः॒ शुचिः॑ क॒विः। 
शुची॑ रोचत॒ आहु॑तः। 
अद॑ग्ने॒ शुच॑य॒स्तव॑ शु॒क्रा भ्राज॑न्त ईरते। 
तव॒ ज्योती॑ꣴष्य॒र्चयः॑॥

## शतरुद्रीयम् (ब्रा॰)

तै॰ब्रा॰ ३.११.२

त्वम॑ग्ने रु॒द्रो असु॑रो म॒हो दि॒वः। 
त्वँ शर्धो॒ मारु॑तं पृ॒क्ष ई॑शिषे। 
त्वं वातै॑ररु॒णैर्या॑सि शंग॒यः। 
त्वं पू॒षा वि॑ध॒तः पा॑सि॒ नु त्मना᳚। 
देवा॑ दे॒वेषु॑ श्रयध्वम्। 
प्रथ॑मा द्वि॒तीये॑षु श्रयध्वम्। 
द्विती॑यास्तृ॒तीये॑षु श्रयध्वम्। 
तृती॑याश्चतु॒र्थेषु॑ श्रयध्वम्। 
च॒तु॒र्थाः प॑ञ्च॒मेषु॑ श्रयध्वम्। 
प॒ञ्च॒माः ष॒ष्ठेषु॑ श्रयध्वम्। 
ष॒ष्ठाः स॑प्त॒मेषु॑ श्रयध्वम्। 
स॒प्त॒मा अ॑ष्ट॒मेषु॑ श्रयध्वम्। 
अ॒ष्ट॒मा न॑व॒मेषु॑ श्रयध्वम्। 
न॒व॒मा द॑श॒मेषु॑ श्रयध्वम्। 
द॒श॒मा ए॑काद॒शेषु॑ श्रयध्वम्। 
ए॒का॒द॒शा द्वा॑द॒शेषु॑ श्रयध्वम्। 
द्वा॒द॒शास्त्र॑योद॒शेषु॑ श्रयध्वम्। 
त्र॒यो॒द॒शाश्च॑तुर्द॒शेषु॑ श्रयध्वम्। 
च॒तु॒र्द॒शाः प॑ञ्चद॒शेषु॑ श्रयध्वम्। 
प॒ञ्च॒द॒शाः षो॑ड॒शेषु॑ श्रयध्वम्। 
षो॒ड॒शाः स॑प्तद॒शेषु॑ श्रयध्वम्। 
स॒प्त॒द॒शा अ॑ष्टाद॒शेषु॑ श्रयध्वम्। 
अ॒ष्टा॒द॒शा ए॑कान्नविँ॒शेषु॑ श्रयध्वम्। 
ए॒का॒न्न॒विँ॒शा विँ॒शेषु॑ श्रयध्वम्। 
विँ॒शा ए॑कविँ॒शेषु॑ श्रयध्वम्। 
ए॒क॒विँ॒शा द्वा॑विँ॒शेषु॑ श्रयध्वम्। 
द्वा॒विँ॒शास्त्र॑योविँ॒शेषु॑ श्रयध्वम्। 
त्र॒यो॒विँ॒शाश्च॑तुर्विँ॒शेषु॑ श्रयध्वम्। 
च॒तु॒र्विँ॒शाः प॑ञ्चविँ॒शेषु॑ श्रयध्वम्। 
प॒ञ्च॒विँ॒शाः ष॑ड्विँ॒शेषु॑ श्रयध्वम्। 
ष॒ड्विँ॒शाः स॑प्तविँ॒शेषु॑ श्रयध्वम्। 
स॒प्त॒विँ॒शा अ॑ष्टाविँ॒शेषु॑ श्रयध्वम्। 
अ॒ष्टा॒विँ॒शा ए॑कान्नत्रिँ॒शेषु॑ श्रयध्वम्। 
ए॒का॒न्न॒त्रिँ॒शास्त्रिँ॒शेषु॑ श्रयध्वम्। 
त्रिँ॒शा ए॑कत्रिँ॒शेषु॑ श्रयध्वम्। 
ए॒क॒त्रिँ॒शा द्वा᳚त्रिँ॒शेषु॑ श्रयध्वम्। 
द्वा॒त्रिँ॒शास्त्र॑यस्त्रिँ॒शेषु॑ श्रयध्वम्। 
देवा᳚स्त्रिरेकादशा॒स्त्रिस्त्र॑यस्त्रिँशाः। 
उत्त॑रे भवत। 
उत्त॑रवर्त्मान॒ उत्त॑रसत्वानः। 
यत्का॑म इ॒दं जु॒होमि॑। 
तन्मे॒ समृ॑द्ध्यताम्। 
व॒यꣴ स्या॑म॒ पत॑यो रयी॒णाम्। 
भूर्भुवः॒ स्वः॑ स्वाहा᳚॥ 

शतरुद्रीयम् अस्त्राय फट्।
पञ्चाङ्गम्
हँ॒सः शु॑चि॒षद्वसु॑रन्तरिक्ष॒सद्धोता॑ वेदि॒षदति॑थिर्दुरोण॒सत्। 
नृ॒षद्व॑र॒सदृ॑त॒सद् व्यो॑म॒सद॒ब्जा गो॒जा ऋ॑त॒जा अ॑द्रि॒जा ऋ॒तं बृ॒हत्॥ 

प्रतद्विष्णु॑स्तवते वी॒र्या॑य। 
मृ॒गो न भी॒मः कु॑च॒रो गि॑रि॒ष्ठाः। 
यस्यो॒रुषु॑ त्रि॒षु वि॒क्रम॑णेषु। 
अधि॑क्षि॒यन्ति॒ भुव॑नानि॒ विश्वा᳚॥ 

त्र्य॑म्बकं यजामहे सुग॒न्धिं पु॑ष्टि॒वर्ध॑नम्। 
उ॒र्वा॒रु॒कमि॑व॒ बन्ध॑नान्मृ॒त्योर्मु॑क्षीय॒ माऽमृता᳚त्॥ 

तत्स॑वि॒तुर्वृ॑णीमहे। 
व॒यं दे॒वस्य॒ भोज॑नम्। 
श्रेष्ठँ॑ सर्व॒धात॑मम्। 
तुरं॒ भग॑स्य धीमहि॥ 

विष्णु॒र्योनिं॑ कल्पयतु। 
त्वष्टा॑ रू॒पाणि॑ पिँशतु। 
आसि॑ञ्चतु प्र॒जाप॑तिः। 
धा॒ता गर्भं॑ दधातु ते॥
अष्टाङ्गम्
उरसा शिरसा दृष्ट्या मनसा वचसा तथा। 
पद्भ्यां कराभ्यां कर्णाभ्यां प्रणामोऽष्टाङ्ग उच्यते॥ 

हि॒र॒ण्य॒ग॒र्भः सम॑वर्त॒ताग्रे॑ भू॒तस्य॑ जा॒तः पति॒रेक॑ आसीत्। 
स दा॑धारपृथि॒वीं द्यामु॒तेमां कस्मै॑ दे॒वाय॑ ह॒विषा॑ विधेम॥ 
उरसा उमामहेश्वराभ्यां नमः॥ 

यः प्रा॑ण॒तो नि॑मिष॒तो म॑हि॒त्त्वैक॒ इद्राजा॒ जग॑तो ब॒भूव॑। 
य ईशे॑ अ॒स्य द्वि॒पद॒श्चतु॑ष्पदः॒ कस्मै॑ दे॒वाय॑ ह॒विषा॑ विधेम॥ 
शिरसा उमामहेश्वराभ्यां नमः॥ 

ब्रह्म॑जज्ञा॒नं प्र॑थ॒मं पु॒रस्ता॒द् विसी॑म॒तः सु॒रुचो॑ वे॒न आ॑वः। 
स बु॒ध्निया॑ उप॒मा अ॑स्य वि॒ष्ठाः स॒तश्च॒ योनि॒मस॑तश्च॒ विवः॑॥ 
दृष्ट्या उमामहेश्वराभ्यां नमः॥ 

म॒ही द्यौः पृ॑थि॒वी च॑ न इ॒मं य॒ज्ञं मि॑मिक्षताम्। 
पि॒पृ॒तान्नो॒ भरी॑मभिः॥ 
मनसा उमामहेश्वराभ्यां नमः॥ 

उप॑श्वासय पृथि॒वीमु॒त द्यां पु॑रु॒त्रा ते॑ मनुतां॒ विष्ठि॑तं॒ जग॑त्। 
स दु॑न्दुभे स॒जूरिन्द्रे॑ण दे॒वैर्दू॒राद्दवी॑यो॒ अप॑सेध॒ शत्रू॑न्॥ 
वचसा उमामहेश्वराभ्यां नमः॥ 

अग्ने॒ नय॑ सु॒पथा॑ रा॒ये अ॒स्मान् विश्वा॑नि देव व॒युना॑नि वि॒द्वान्। 
यु॒यो॒ध्य॑स्मज्जु॑हुरा॒णमेनो॒ भूयि॑ष्ठां ते॒ नम॑ उक्तिं विधेम। 
पद्भ्यां उमामहेश्वराभ्यां नमः॥ 

या ते॑ अग्ने॒ रुद्रि॑या त॒नूस्तया॑ नः पाहि॒ तस्या᳚स्ते॒ स्वाहा᳚॥ 
कराभ्यां उमामहेश्वराभ्यां नमः॥ 

इ॒मं य॑मप्रस्त॒रमाहि सीदाङ्गि॑रोभिः पि॒तृभिः॑ संविदा॒नः। 
आत्त्वा॒ मन्त्राः᳚ कविश॒स्ता व॑हन्त्वे॒ना रा॑जन् ह॒विषा॑ मादयस्व॥ 
कर्णाभ्यां उमामहेश्वराभ्यां नमः॥
लघुशिवन्यासः
ॐ। 
प्रजनने ब्रह्मा तिष्ठतु। 
पादयोर्विष्णुस्तिष्ठतु। 
हस्तयोर्हरस्तिष्ठतु। 
बाह्वोरिन्द्रस्तिष्ठतु। 
जठरे अग्निस्तिष्ठतु। 
हृदये शिवस्तिष्ठतु। 
कण्ठे वसवस्तिष्ठन्तु। 
वक्त्रे सरस्वतीतिष्ठतु। 
नासिकयोर्वायुस्तिष्ठतु। 
नयनयोश्चन्द्रादित्यौतिष्ठेताम्। 
कर्णयोरश्विनौ तिष्ठेताम्। 
ललाटे रुद्राः तिष्ठन्तु। 
मूर्धनि आदित्यास्तिष्ठन्तु। 
शिरसि महादेवस्तिष्ठतु। 
शिखायां वामदेवस्तिष्ठतु। 
पृष्ठे पिनाकी तिष्ठतु। 
पुरतः शूली तिष्ठतु। 
पार्श्वयोः शिवाशङ्करौ तिष्ठेताम्। 
सर्वतो वायुस्तिष्ठतु। 
ततो बहिः सर्वतोऽग्निज्वालामालापरिवृतस्तिष्ठतु। 
सर्वेष्वङ्गेषु सर्वा देवता यथा यथास्थानानि तिष्ठन्तु। 
मां सकुटुम्बं रक्षन्तु।

## साधारणन्यासः

तै॰ब्रा॰ ३.१०.८.४

अ॒ग्निर्मे॑ वा॒चि श्रि॒तः। 
वाग्घृद॑ये। 
हृद॑यं॒ मयि॑। 
अ॒हम॒मृते᳚। 
अ॒मृतं॒ ब्रह्म॑णि॥ 

वा॒युर्मे᳚ प्रा॒णे श्रि॒तः। 
प्रा॒णो हृद॑ये। 
॰ 
सूर्यो॑ मे॒ चक्षु॑षि श्रि॒तः। 
चक्षु॒र्हृद॑ये। 
॰ 
च॒न्द्रमा॑ मे॒ मन॑सि श्रि॒तः। 
मनो॒ हृद॑ये। 
॰
दिशो॑ मे॒ श्रोत्रे᳚ श्रि॒ताः। 
श्रोत्रँ॒ हृद॑ये। 
॰
आपो॑ मे॒ रेत॑सि श्रि॒ताः। 
रेतो॒ हृद॑ये। 
॰
पृ॒थि॒वी मे॒ शरी॑रे श्रि॒ता। 
शरी॑रँ॒ हृद॑ये। 
॰
ओ॒ष॒धि॒व॒न॒स्प॒तयो॑ मे॒ लोम॑सु श्रि॒ताः। 
लोमा॑नि॒ हृद॑ये। 
॰
इन्द्रो॑ मे॒ बले᳚ श्रि॒तः। 
बलँ॒ हृद॑ये। 
॰
प॒र्जन्यो॑ मे मू॒र्ध्नि श्रि॒तः। 
मू॒र्धा हृद॑ये। 
॰
ईशा॑नो मे म॒न्यौ श्रि॒तः। 
म॒न्युर्हृद॑ये। 
॰
आ॒त्मा म॑ आ॒त्मनि॑ श्रि॒तः। 
आ॒त्मा हृद॑ये। 
॰
पुन॑र्म आ॒त्मा पुन॒रायु॒रागा᳚त्। 
पुनः॑ प्रा॒णः पुन॒राकू॑त॒मागा᳚त्। 
वै॒श्वा॒न॒रो र॒श्मिभि॑र्वावृधा॒नः। 
अ॒न्तस्ति॑ष्ठत्व॒मृत॑स्य गो॒पाः।

## ध्यानम्

अथात्मानं शिवात्मानं पञ्चास्यं चिन्तयेद्बुधः। 
त्रिलोचनं चतुर्बाहुं सर्वाऽभरणभूषितम्॥ 
नीलग्रीवं शशाङ्काङ्कं शुद्धस्फटिकसन्निभम्। 
नागयज्ञोपवीतं च व्याघ्रचर्मोत्तरीयकम्॥ 
कमण्डलुधरं देवं अक्षमालाधरं विभुम्। 
वरदाभयहस्तं च नमज्जनवरप्रदम्॥ 
वृषपृष्ठसमारूढं उमादेहार्धधारिणम्। 
दुर्दन्तं कपिलजटं शिखामुद्योतधारिणम्॥ 
अमृतेनाप्लुतं हृष्टं दिव्यभोगसमन्वितम्। 
दिग्देवता समायुक्तं सुराऽसुरनमस्कृतम्॥ 
नित्यं च शाश्वतं शुद्धं ध्रुवमक्षरमव्ययम्। 
सर्वव्यापिनं ईशानं रुद्रं वै विश्वरूपिणम्॥ 
एवं ध्यात्वा द्विजः सम्यक् ततो यजनमारभेत्। 
आराधितो मनुष्यैस्त्वं सिद्धैर्देवासुरादिभिः। 
आराधयामि भक्त्या त्वामनुगृहाण महेश्वर॥ 
हृत्पद्मकर्णिकामध्यात् उमया सह शङ्कर। 
आगच्छत्वं महादेव सर्वैरावरणैः सह॥

## संक्षिप्तपूजा

आत्वा॑ वहन्तु॒ हर॑यः॒ सचे॑तसः श्वे॒तैरश्वैः᳚ स॒ह के॑तु॒मद्भि॒र्वाता॑जितै॒र्बल॑वद्भि॒र्मनो॑जवैः॒ राया॑हि शी॒घ्रं मम॑ ह॒व्याय॑ श॒र्वोम्। 
ईशानः सर्व॑विद्या॒ना॒मीश्वरः सर्व॑भूता॒नां॒ ब्रह्माधि॑पति॒र्ब्रह्म॒णोऽधि॑पति॒र्ब्रह्मा॑ शि॒वो मे॑ अस्तु सदाशि॒वोम्। 
ईशानमावाहयामि॥ 
स्वामिन् सर्वजगन्नाथ यावत्पूजावसानकम्। 
तावत् त्वं प्रीतिभावेन लिङ्गेऽस्मिन् सन्निधिं कुरु॥ 
स्थिरो भव। 
वरदो भव। 
सुप्रसन्नो भव। 
सुप्रतिष्ठितो भव॥
स॒द्योजा॒तं प्र॑पद्या॒मि। 
आसनं समर्पयामि। 
स॒द्योजा॒ताय॒ वै नमो॒ नमः॑। 
पाद्यं समर्पयामि। 
भ॒वे भ॑वे॒ नाति॑भवे भवस्व॒ माम्। 
अर्घ्यं समर्पयामि। 
भ॒वोद्भ॑वाय॒ नमः॑। 
आचमनीयं समर्पयामि। 
वा॒म॒दे॒वाय॒ नमः॑। 
स्नानं समर्पयामि। 
ज्ये॒ष्ठाय॒ नमः॑। 
वस्त्रं समर्पयामि। 
श्रे॒ष्ठाय॒ नमः॑। 
उपवीतं समर्पयामि। 
रु॒द्राय॒ नमः॑। 
आभरणं समर्पयामि। 
काला॑य॒ नमः॑। 
गन्धं समर्पयामि। 
कल॑विकरणाय॒ नमः॑। 
अक्षतान् समर्पयामि। 
बल॑विकरणाय॒ नमः॑। 
पुष्पाणि समर्पयामि। 
बला॑य॒ नमः॑। 
धूपमाघ्रापयामि। 
बल॑प्रमथनाय॒ नमः॑। 
दीपं दर्शयामि। 
सर्व॑भूतदमनाय॒ नमः॑। 
नैवेद्यं समर्पयामि। 
म॒नोन्म॑नाय॒ नमः॑। 
ताम्बूलं समर्पयामि। 
हिरण्यगर्ग्भाय नमः॑। 
मङ्गलनीराजनदीपं दर्शयामि।
वि॒श्वत॑श्चक्षुरु॒त वि॒श्वतो॑मुखो वि॒श्वतो॑हस्त उ॒त वि॒श्वत॑स्पात्। 
संबा॒हुभ्यां॒ नम॑ति॒ संपत॑त्रै॒र्द्यावा॑पृथि॒वी ज॒नय॑न्दे॒व एकः॑॥ 
विश्वतश्चक्षुरिति मन्त्रपुष्पं समर्पयामि।
यो वेदादौ स्व॑रः प्रो॒क्तो॒ वे॒दान्ते॑ च प्र॒तिष्ठि॑तः। 
तस्य॑ प्र॒कृति॑लीन॒स्य॒ यः॒ पर॑स्स म॒हेश्व॑रः॥ 
तत्पुरुषाय नमः। 
वेदोक्तमन्त्रपुष्पं समर्पयामि। 
ईशानाय नमः। 
प्रदक्षिणनमस्कारादि सर्वोपचारपूजाः समर्पयामि।
अथास्याष्टभिर्मन्त्रैरष्टौ पुष्पाणि ददाति। 
अर्कचम्पकपुन्नागनन्द्यावर्तानि पाटली। 
बृहतीकरवीराणी द्रोणपुष्पाणि चार्चयेत्॥ 

ॐ भ॒वाय॑ दे॒वाय॒ नमः॑। 
अर्क पुष्पं समर्पयामि। 
ॐ श॒र्वाय॑ दे॒वाय॒ नमः। 
चम्पक पुष्पं समर्पयामि। 
ॐ ईशा॑नाय दे॒वाय॒ नमः॑। 
पुन्नाग पुष्पं समर्पयामि। 
ॐ प॒शु॒पत॑ये दे॒वाय॒ नमः। 
नन्द्यावर्त पुष्पं समर्पयामि। 
ॐ रु॒द्राय॑ दे॒वाय॒ नमः॑। 
पाटली पुष्पं समर्पयामि। 
ॐ उ॒ग्राय॑ दे॒वाय॒ नमः॑। 
बृहती पुष्पं समर्पयामि। 
ॐ भी॒माय॑ दे॒वाय॒ नमः॑। 
करवीर पुष्पं समर्पयामि। 
ॐ म॒ह॒ते दे॒वाय॒ नमः॑। 
द्रोण पुष्पं समर्पयामि।

ॐ भ॒वस्य॑ दे॒वस्य॒ पत्न्यै॒ नमः॑। 
अर्क पुष्पं समर्पयामि। 
ॐ श॒र्वस्य॑ दे॒वस्य॒ पत्न्यै॒ नमः॑। 
चम्पक पुष्पं समर्पयामि। 
ॐ ईशा॑नस्य दे॒वस्य॒ पत्न्यै॒ नमः॑। 
पुन्नाग पुष्पं समर्पयामि। 
ॐ प॒शु॒पते॑र्दे॒वस्य॒ पत्न्यै॒ नमः॑। 
नन्द्यावर्त पुष्पं समर्पयामि। 
ॐ रु॒द्रस्य॑ दे॒वस्य॒ पत्न्यै॒ नमः॑। 
पाटली पुष्पं समर्पयामि। 
ॐ उ॒ग्रस्य॑ दे॒वस्य॒ पत्न्यै॒ नमः॑। 
बृहती पुष्पं समर्पयामि। 
ॐ भी॒मस्य॑ दे॒वस्य॒ पत्न्यै॒ नमः॑। 
करवीर पुष्पं समर्पयामि। 
ॐ म॒ह॒तो दे॒वस्य॒ पत्न्यै॒ नमः॑। 
द्रोण पुष्पं समर्पयामि।

ॐ भवं देवं तर्पयामि। 
ॐ शर्वं देवं तर्पयामि। 
ॐ ईशानं देवं तर्पयामि। 
ॐ पशुपतिं देवं तर्पयामि। 
ॐ रुद्रं देवं तर्पयामि। 
ॐ उग्रं देवं तर्पयामि। 
ॐ भीमं देवं तर्पयामि। 
ॐ महान्तं देवं तर्पयामि॥ 

ॐ भवस्य देवस्य पत्नीं तर्पयामि। 
ॐ शर्वस्य देवस्य पत्नीं तर्पयामि। 
ॐ ईशानस्य देवस्य पत्नीं तर्पयामि। 
ॐ पशुपतेर्देवस्य पत्नीं तर्पयामि। 
ॐ रुद्रस्य देवस्य पत्नीं तर्पयामि। 
ॐ उग्रस्य देवस्य पत्नीं तर्पयामि। 
ॐ भीमस्य देवस्य पत्नीं तर्पयामि। 
ॐ महतो देवस्य पत्नीं तर्पयामि॥

अथास्याघोरतनूरुपतिष्ठते। 

अ॒घोरे᳚भ्योऽथ॒ घोरे᳚भ्यो॒ घोर॒ घोर॑तरेभ्यः। 
सर्वे᳚भ्यः सर्व॒ शर्वे᳚भ्यो॒ नम॑स्ते अस्तु रु॒द्ररू॑पेभ्यः॥ 
तत्पुरु॑षाय वि॒द्महे॑ महादे॒वाय॑ धीमहि। 
तन्नो॑ रुद्रः प्रचो॒दया᳚त्॥ 
ईशानः सर्व॑विद्या॒ना॒मीश्वरः सर्व॑भूता॒नां॒ ब्रह्माधि॑पति॒र्ब्रह्म॒णोऽधि॑पति॒र्ब्रह्मा॑ शि॒वो मे॑ अस्तु सदाशि॒वोम्। 
इति दशकृत्वः शतकृत्वः सहस्रकृत्वोऽपरिमितकृत्वो वा। 

अथैनमायुराशास्त इति जपेत्॥ 
आयु॒राशा᳚स्ते॒ऽयं यज॑मानो॒ऽसौ। 
आयु॒राशा᳚स्ते। 
सु॒प्र॒जा॒स्तमाशा᳚स्ते। 
स॒जा॒त॒व॒न॒स्यामाशा᳚स्ते। 
उत्त॑रां देवय॒ज्यामाशा᳚स्ते। 
भूयो॑ हवि॒ष्कर॑ण॒माशा᳚स्ते। 
दि॒व्यं धमाशा᳚स्ते। 
विश्वं॑ प्रि॒यमाशा᳚स्ते। 
यद॒नेन॑ ह॒विषाऽशा᳚स्ते। 
तद॑श्या॒त्तदृ॑द्ध्यात्। 
तद॑स्मै दे॒वा रा॑सन्ताम्। 
तद॒ग्निर्दे॒वो दे॒वेभ्यो॒ वन॑ते। 
व॒यम॒ग्नेर्मानु॑षाः। 
इ॒ष्टं च॑ वी॒तं च॑। 
उ॒भे च॑ नो॒ द्यावा॑पृथि॒वी अँह॑सस्पाताम्। 
इ॒हगति॑र्वा॒मस्ये॒दं च॑। 
नमो॑ दे॒वेभ्यः॑।

## रुद्रप्रश्नन्यासः

तै॰सं॰ १.५.३॥ 
४.४.४॥ 
१.४.१३॥ 
४.६.४॥ 
४.५.१॥ 
४.५.१०॥

मनो॒ ज्योति॑र्जुषता॒माज्यं॒ विच्छि॑न्नं य॒ज्ञँ समि॒मं द॑धातु। 
या इ॒ष्टा उ॒षसो॑ नि॒म्रुत॑श्च॒ ताः सन्द॑धामि ह॒विषा॑ घृ॒तेन॑॥ 
ब्रह्मात्मने हृदयाय नमः॥ 
अबो᳚ध्य॒ग्निः स॒मिधा॒ जना॑नां॒ प्रति॑ धे॒नुमि॑वाऽय॒तीमु॒षास᳚म्। 
य॒ह्वा इ॑व॒ प्रव॒यामु॒ज्जिहा॑नाः॒ प्रभा॒नवः॑ सिस्रते॒ नाक॒मच्छ॑॥ 
विष्णवात्मने शिरसे स्वाहा॥ 
मू॒र्धानं॑ दि॒वो अ॑र॒तिं पृ॑थि॒व्या वै᳚श्वान॒रमृ॒ताय॑ जा॒तम॒ग्निम्। 
क॒विँ स॒म्राज॒मति॑थिं॒ जना॑नामा॒सन्ना पात्रं॑ जनयन्त दे॒वाः। 
रुद्रात्मने शिखायै वषट्॥ 
मर्मा॑णि ते॒ वर्म॑भिश्छादयामि॒ सोम॑स्त्वा॒ राजा॒ऽमृते॑ना॒भिऽव॑स्ताम्। 
उ॒रोर्वरी॑यो॒ वरि॑वस्ते अस्तु॒ जय॑न्तं॒ त्वामनु॑ मदन्तु दे॒वाः। 
ईश्वरात्मने कवचाय हुम्॥ 
विज्यं॒ धनुः॑ कप॒र्दिनो॒ विश॑ल्यो॒ बाण॑वाँ उ॒त। 
अने॑शन्न॒स्येष॑व आ॒भुर॑स्य निष॒ङ्गथिः॑॥ 
सदाशिवात्मने नेत्रत्रयाय वौषट्॥ 
स॒हस्रा॑णि सहस्र॒धा बा॑हु॒वोस्तव॑ हे॒तयः॑ । 
तासा॒मीशा॑नो भगवः परा॒चीना॒ मुखा॑ कृधि॥ 
सर्वात्मने अस्त्राय फट्॥ 
ॐ नमो भगवते॑ रुद्रा॒य॥

## रुद्रप्रश्नः {#rudram}

तै॰सं॰ ४.५
नम॑स्ते रुद्र म॒न्यव॑ उ॒तो त॒ इष॑वे॒ नमः॑। 
नम॑स्ते अस्तु॒ धन्व॑ने बा॒हुभ्या॑मु॒त ते॒ नमः॑॥ 
या त॒ इषुः॑ शि॒वत॑मा शि॒वं ब॒भूव॑ ते॒ धनुः॑। 
शि॒वा श॑र॒व्या॑ या तव॒ तया॑ नो रुद्र मृडय॥ 
या ते॑ रुद्र शि॒वा त॒नूरघो॒राऽपा॑पकाशिनी। 
तया॑ नस्त॒नुवा॒ शन्त॑मया॒ गिरि॑शन्ता॒भि चा॑कशीहि॥ 
यामिषुं॑ गिरिशन्त॒ हस्ते॒ बिभ॒र्ष्यस्त॑वे। 
शि॒वां गि॑रित्र॒ तां कु॑रु॒ मा हिँ॑सीः॒ पुरु॑षं॒ जग॑त्॥ 
शि॒वेन॒ वच॑सा त्वा॒ गिरि॒शाच्छा॑ वदामसि। 
यथा॑ नः॒ सर्व॒मिज्जग॑दय॒क्ष्मँ सु॒मना॒ अस॑त्॥ 
अध्य॑वोचदधिव॒क्ता प्र॑थ॒मो दैव्यो॑ भि॒षक्। 
अही॑ꣴश्च॒ सर्वा᳚न् ज॒म्भय॒न् सर्वा᳚श्च यातुधा॒न्यः॑॥ 
अ॒सौ यस्ता॒म्रो अ॑रु॒ण उ॒त ब॒भ्रुः सु॑म॒ङ्गलः॑। 
ये चे॒माँ रु॒द्रा अ॒भितो॑ दि॒क्षु श्रि॒ताः स॑हस्र॒शोऽवै॑षाँ॒ हेड॑ ईमहे॥ 
अ॒सौ यो॑ऽव॒सर्प॑ति॒ नील॑ग्रीवो॒ विलो॑हितः। 
उ॒तैनं॑ गो॒पा अ॑दृश॒न्नदृ॑शन्नुदहा॒र्यः॑। 
उ॒तैनं॒ विश्वा॑ भू॒तानि॒ स दृ॒ष्टो मृ॑डयाति नः॥ 
नमो॑ अस्तु॒ नील॑ग्रीवाय सहस्रा॒क्षाय॑ मी॒ढुषे᳚। 
अथो॒ ये अ॑स्य॒ सत्वा॑नो॒ऽहं तेभ्यो॑ऽकरं॒ नमः॑॥ 
प्र मु॑ञ्च॒ धन्व॑न॒स्त्वमु॒भयो॒रार्त्नि॑यो॒र्ज्याम्। 
याश्च॑ ते॒ हस्त॒ इष॑वः॒ परा॒ ता भ॑गवो वप॥ 
अ॒व॒तत्य॒ धनु॒स्तवँ सह॑स्राक्ष॒ शते॑षुधे। 
नि॒शीर्य॑ श॒ल्यानां॒ मुखा॑ शि॒वो नः॑ सु॒मना॑ भव॥ 
विज्यं॒ धनुः॑ कप॒र्दिनो॒ विश॑ल्यो॒ बाण॑वाँ उ॒त। 
अने॑शन्न॒स्येष॑व आ॒भुर॑स्य निष॒ङ्गथिः॑॥ 
या ते॑ हे॒तिर्मी॑ढुष्टम॒ हस्ते॑ ब॒भूव॑ ते॒ धनुः॑। 
तया॒ऽस्मान् वि॒श्वत॒स्त्वम॑य॒क्ष्मया॒ परि॑ब्भुज॥ 
नम॑स्ते अ॒स्त्वायु॑धा॒याना॑तताय धृ॒ष्णवे᳚। 
उ॒भाभ्या॑मु॒त ते॒ नमो॑ बा॒हुभ्यां॒ तव॒ धन्व॑ने॥ 
परि॑ ते॒ धन्व॑नो हे॒तिर॒स्मान् वृ॑णक्तु वि॒श्वतः॑। 
अथो॒ य इ॑षु॒धिस्तवा॒रे अ॒स्मन्नि धे॑हि॒ तम्॥१॥

( नम॑स्ते अस्तु भगवन् विश्वेश्व॒राय॑ महादे॒वाय॑ त्र्यम्ब॒काय॑ त्रिपुरान्त॒काय॑ त्रिकाग्निका॒लाय॑ कालाग्निरु॒द्राय॑ नीलक॒ण्ठाय॑ मृत्युञ्ज॒याय॑ सर्वेश्व॒राय॑ सदाशि॒वाय॑ श्रीमन्महादे॒वाय॒ नमः॑॥ 
)

नमो॒ हिर॑ण्यबाहवे सेना॒न्ये॑ दि॒शां च॒ पत॑ये॒ नमो॒ ❀ नमो॑ वृ॒क्षेभ्यो॒ हरि॑केशेभ्यः पशू॒नां पत॑ये॒ नमो॒ ❀ 
नमः॑ स॒स्पिञ्ज॑राय॒ त्विषी॑मते पथी॒नां पत॑ये॒ नमो॒ ❀ नमो॑ बभ्लु॒शाय॑ विव्या॒धिनेऽन्ना॑नां॒ पत॑ये नमो॒ ❀ 
नमो॒ हरि॑केशायोपवी॒तिने॑ पु॒ष्टाणां॒ पत॑ये नमो॒ ❀ नमो॑ भ॒वस्य॑ हे॒त्यै जग॑तां॒ पत॑ये॒ नमो॒ ❀ 
नमो॑ रु॒द्राया॑ऽतता॒विने॒ क्षेत्रा॑णां॒ पत॑ये॒ नमो॒ ❀ नमः॑ सू॒तायाह॑न्त्याय॒ वना॑नां॒ पत॑ये॒ नमो॒ ❀ 
नमो॒ रोहि॑ताय स्थ॒पत॑ये वृ॒क्षाणां॒ पत॑ये॒ नमो॒ ❀ नमो॑ म॒न्त्रिणे॑ वाणि॒जाय॒ कक्षा॑णां॒ पत॑ये नमो॒ ❀ 
नमो॑ भुव॒न्तये॑ वारिवस्कृ॒तायौष॑धीनां॒ पत॑ये॒ नमो॒ ❀ नम॑ उ॒च्चैर्घो॑षायाऽक्र॒न्दय॑ते पत्ती॒नां पत॑ये॒ नमो॒ ❀ 
नमः॑ कृत्स्नवी॒ताय॒ धाव॑ते॒ सत्त्व॑नां॒ पत॑ये॒ नमः॑॥२॥

नमः॒ सह॑मानाय निव्या॒धिन॑ आव्या॒धिनी॑नां॒ पत॑ये॒ नमो॒ ❀ नमः॑ ककु॒भाय॑ निष॒ङ्गिणे᳚ स्ते॒नानां॒ पत॑ये॒ नमो॒ ❀ 
नमो॑ निष॒ङ्गिण॑ इषुधि॒मते॒ तस्क॑राणां॒ पत॑ये॒ नमो॒ ❀ नमो॒ वञ्च॑ते परि॒वञ्च॑ते स्तायू॒नां पत॑ये॒ नमो॒ ❀ 
नमो॑ निचे॒रवे॑ परिच॒रायार॑ण्यानां॒ पत॑ये॒ नमो॒ ❀ नमः॑ सृका॒विभ्यो॒ जिघाँ॑सद्भ्यो मुष्ण॒तां पत॑ये॒ नमो॒ ❀ 
नमो॑ऽसि॒मद्भ्यो॒ नक्तं॒चर॑द्भ्यः प्रकृ॒न्तानां॒ पत॑ये॒ नमो॒ ❀ नम॑ उष्णी॒षिने॑ गिरिच॒राय॑ कुलु॒ञ्चानां॒ पत॑ये॒ नमो॒ ❀ 
नम॒ इषु॑मद्भ्यो धन्वा॒विभ्य॑श्च वो॒ नमो॒ ❀ नम॑ आतन्वा॒नेभ्य॑ प्रति॒दधा॑नेभ्यश्च वो॒ नमो॒ ❀ 
नम॑ आ॒यच्छ॑द्भ्यो विसृ॒जद्भ्य॑श्च वो॒ नमो॒ ❀ नमोऽस्य॑द्भ्यो॒ विद्ध्य॑द्भ्यश्च वो॒ नमो॒ ❀ 
नम॒ आसी॑नेभ्यः॒ शया॑नेभ्यश्च वो॒ नमो॒ ❀ नमः॑ स्व॒पद्भ्यो॒ जाग्र॑द्भ्यश्च वो॒ नमो॒ ❀ 
नम॒स्तिष्ठ॑द्भ्यो॒ धाव॑द्भ्यश्च वो॒ नमो॒ ❀ नमः॑ स॒भाभ्यः॑ स॒भाप॑तिभ्यश्च वो॒ नमो॒ ❀ 
नमो॒ अश्वे॒भ्योऽश्व॑पतिभ्यश्च वो॒ नमः॑॥३॥

नम॑ आव्य॒धिनी᳚भ्यो वि॒विध्य॑न्तीभ्यश्च वो॒ नमो॒ ❀ नम॒ उग॑णाभ्यस्तृँ ह॒तीभ्य॑श्च वो॒ नमो॒ ❀ 
नमो॑ गृ॒त्सेभ्यो॑ गृ॒त्सप॑तिभ्यश्च वो॒ नमो॒ ❀ नमो॒ व्राते᳚भ्यो॒ व्रात॑पतिभ्यश्च वो॒ नमो॒ ❀ 
नमो॑ ग॒णेभ्यो॑ ग॒णप॑तिभ्यश्च वो॒ नमो॒ ❀ नमो॒ विरू॑पेभ्यो वि॒श्वरु॑पेभ्यश्च वो॒ नमो॒ ❀ 
नमो॑ म॒हद्भ्यः॑ क्षुल्ल॒केभ्य॑श्च वो॒ नमो॒ ❀ नमो॑ र॒थिभ्यो॑ऽर॒थेभ्य॑श्च वो॒ नमो॒ ❀ 
नमो॒ रथे᳚भ्यो॒ रथ॑पतिभ्यश्च वो॒ नमो॒ ❀ नमः॒ सेना᳚भ्यः सेना॒निभ्य॑श्च वो॒ नमो॒ ❀ 
नमः॑ क्ष॒त्तृभ्यः॑ संग्रही॒तृभ्य॑श्च वो॒ नमो॒ ❀ नम॒स्तक्ष॑भ्यो रथका॒रेभ्य॑श्च वो॒ नमो॒ ❀ 
नमः॒ कुला॑लेभ्यः क॒र्मारे᳚भ्यश्च वो॒ नमो॒ ❀ नमः॑ पु॒ञ्जिष्टे᳚भ्यो निषा॒देभ्य॑श्च वो॒ नमो॒ ❀ 
नम॑ इषु॒कृद्भ्यो॑ धन्व॒कृद्भ्य॑श्च वो॒ नमो॒ ❀ नमो॑ मृग॒युभ्यः॑ श्व॒निभ्य॑श्च वो॒ नमो॒ ❀ नमः॒ श्वभ्यः॒ श्वप॑तिभ्यश्च वो॒ नमः॑॥४॥

नमो॑ भ॒वाय॑ च रु॒द्राय॑ च॒ ❀ नमः॑ श॒र्वाय॑ च पशु॒पत॑ये च॒ ❀ नमो॒ नील॑ग्रीवाय च शिति॒कण्ठा॑य च॒ ❀ 
नमः॑ कप॒र्दिने॑ च॒ व्यु॑प्तकेशाय च॒ ❀ नमः॑ सहस्रा॒क्षाय॑ च श॒तध॑न्वने च॒ ❀ नमो॑ गिरि॒शाय॑ च शिपिवि॒ष्टाय॑ च॒ ❀ 
नमो॑ मी॒ढुष्ट॑माय॒ चेषु॑मते च॒ ❀ नमो᳚ ह्र॒स्वाय॑ च वाम॒नाय॑ च॒ ❀ नमो॑ बृह॒ते च॒ वर्षी॑यसे च॒ ❀ 
नमो॑ वृ॒द्धाय॑ च सं॒वृध्व॑ने च॒ ❀ नमो॒ अग्रि॑याय च प्रथ॒माय॑ च॒ ❀ नम॑ आ॒शवे॑ चाजि॒राय॑ च॒ ❀ 
नमः॒ शीघ्रि॑याय च॒ शीभ्या॑य च॒ ❀ नम॑ ऊ॒र्म्या॑य चावस्व॒न्या॑य च॒ ❀ नमः॑ स्त्रोत॒स्या॑य च॒ द्वीप्या॑य च॥५॥

नमो᳚ ज्ये॒ष्ठाय॑ च कनि॒ष्ठाय॑ च॒ ❀ नमः॑ पूर्व॒जाय॑ चापर॒जाय॑ च॒ ❀ नमो॑ मध्य॒माय॑ चापग॒ल्भाय॑ च॒ ❀ 
नमो॑ जघ॒न्या॑य च॒ बुध्नि॑याय च॒ ❀ नमः॑ सो॒भ्या॑य च प्रतिस॒र्या॑य च॒ ❀ नमो॒ याम्या॑य च॒ क्षेम्या॑य च॒ ❀ 
नम॑ उर्व॒र्या॑य च॒ खल्या॑य च॒ ❀ नमः॒ श्लोक्या॑य चाऽवसा॒न्या॑य च॒ ❀ नमो॒ वन्या॑य च॒ कक्ष्या॑य च॒ ❀ 
नमः॑ श्र॒वाय॑ च प्रतिश्र॒वाय॑ च॒ ❀ नम॑ आ॒शुषे॑णाय चा॒शुर॑थाय च॒ ❀ नमः॒ शूरा॑य चावभिन्द॒ते च॒ ❀ 
नमो॑ व॒र्मिणे॑ च वरू॒थिने॑ च॒ ❀ नमो॑ बि॒ल्मिने॑ च कव॒चिने॑ च॒ ❀ नमः॑ श्रु॒ताय॑ च श्रुतसे॒नाय॑ च॥६॥

नमो॑ दुन्दु॒भ्या॑य चाहन॒न्या॑य च॒ ❀ नमो॑ धृ॒ष्णवे॑ च प्रमृ॒शाय॑ च॒ ❀ नमो॑ दू॒ताय॑ च॒ प्रहि॑ताय च॒ ❀ 
नमो॑ निष॒ङ्गिणे॑ चेषुधि॒मते॑ च॒ ❀ नम॑स्ती॒क्ष्णेष॑वे चायु॒धिने॑ च॒ ❀ नमः॑ स्वायु॒धाय॑ च सु॒धन्व॑ने च॒ ❀ 
नमः॒ स्रुत्या॑य च॒ पथ्या॑य च॒ ❀ नमः॑ का॒ट्या॑य च नी॒प्या॑य च॒ ❀ नमः॒ सूद्या॑य च सर॒स्या॑य च॒ ❀ 
नमो॑ ना॒द्याय॑ च वैश॒न्ताय॑ च॒ ❀ नमः॒ कूप्या॑य चाव॒ट्या॑य च॒ ❀ नमो॒ वर्ष्या॑य चाव॒र्ष्याय॑ च॒ ❀ 
नमो॑ मे॒घ्या॑य च विद्यु॒त्या॑य च॒ ❀ नम॑ ई॒ध्रिया॑य चात॒प्या॑य च॒ ❀ नमो॒ वात्या॑य च॒ रेष्मि॑याय च॒ ❀ 
नमो॑ वास्त॒व्या॑य च वास्तु॒पाय॑ च॥७॥

नमः॒ सोमा॑य च रु॒द्राय॑ च॒ ❀ नम॑स्ता॒म्राय॑ चारु॒णाय॑ च॒ ❀ नमः॑ श॒ङ्गाय॑ च पशु॒पत॑ये च॒ ❀ 
नम॑ उ॒ग्राय॑ च भी॒माय॑ च॒ ❀ नमो॑ अग्रेव॒धाय॑ च दूरेव॒धाय॑ च॒ ❀ नमो॑ ह॒न्त्रे च॒ हनी॑यसे च॒ ❀ 
नमो॑ वृ॒क्षेभ्यो॒ हरि॑केशेभ्यो॒ ❀ नम॑स्ता॒राय॒ ❀ नमः॑ श॒म्भवे॑ च मयो॒भवे॑ च॒ ❀ 
नमः॑ शङ्क॒राय॑ च मयस्क॒राय॑ च॒ ❀ नमः॑ शि॒वाय॑ च शि॒वत॑राय च॒ ❀ 
नम॒स्तीर्थ्या॑य च॒ कूल्या॑य च॒ ❀ नमः॑ पा॒र्या॑य चावा॒र्या॑य च॒ ❀ नमः॑ प्र॒तर॑णाय चो॒त्तर॑णाय च॒ ❀ 
नम॑ आता॒र्या॑य चाला॒द्या॑य च॒ ❀ नमः॒ शष्प्या॑य च॒ फेन्या॑य च॒ ❀ नमः॑ सिक॒त्या॑य च प्रवा॒ह्या॑य च॥८॥

नम॑ इरि॒ण्या॑य च प्रप॒थ्या॑य च॒ ❀ नमः॑ किँ शि॒लाय॑ च॒ क्षय॑णाय च॒ ❀ नमः॑ कप॒र्दिने॑ च पुल॒स्तये॑ च॒ ❀ 
नमो॒ गोष्ठ्या॑य च॒ गृह्या॑य च॒ ❀ नम॒स्तल्प्या॑य च॒ गेह्या॑य च॒ ❀ नमः॑ का॒ट्या॑य च गह्वरे॒ष्ठाय॑ च॒ ❀ 
नमो᳚ ह्रद॒य्या॑य च निवे॒ष्प्या॑य च॒ ❀ नमः॑ पाँस॒व्या॑य च रज॒स्या॑य च॒ ❀ नमः॒ शुष्क्या॑य च हरि॒त्या॑य च॒ ❀ 
नमो॒ लोप्या॑य चोल॒प्या॑य च॒ ❀ नम॑ ऊ॒र्व्या॑य च सू॒र्म्या॑य च॒ ❀ नमः॑ प॒र्ण्या॑य च पर्णश॒द्या॑य च॒ ❀ 
नमो॑ऽपगु॒रमा॑णाय चाभिघ्न॒ते च॒ ❀ नम॑ आक्खिद॒ते च॑ प्रक्खिद॒ते च॒ ❀ 
नमो॑ वः किरि॒केभ्यो॑ दे॒वानाँ॒ हृद॑येभ्यो॒ नमो॑ विक्षीण॒केभ्यो॒ नमो॑ विचिन्व॒त्केभ्यो॒ नम॑ आनिर्ह॒तेभ्यो॒ नम॑ आमीव॒त्केभ्यः॑॥९॥

द्रापे॒ अन्ध॑सस्पते॒ दरि॑द्र॒न्नील॑लोहित। 
ए॒षां पुरु॑षाणामे॒षां प॑शू॒नां मा भेर्माऽरो॒मो ए॑षां॒ किञ्च॒नाम॑मत्॥ 
या ते॑ रुद्र शि॒वा त॒नूः शि॒वा वि॒श्वाह॑ भेषजी। 
शि॒वा रु॒द्रस्य॑ भेष॒जी तया॑ नो मृड जी॒वसे᳚॥ 
इ॒माँ रु॒द्राय॑ त॒वसे॑ कप॒र्दिने᳚ क्ष॒यद्वी॑राय॒ प्रभ॑रामहे म॒तिम्। 
यथा॑ नः॒ शमस॑द् द्वि॒पदे॒ चतु॑ष्पदे॒ विश्वं॑ पु॒ष्टं ग्रामे॑ अ॒स्मिन्नना॑तुरम्॥ 
मृ॒डा नो॑ रुद्रो॒त नो॒ मय॑स्कृधि क्ष॒यद्वी॑राय॒ नम॑सा विधेम ते। 
यच्छं च॒ योश्च॒ मनु॑राय॒जे पि॒ता तद॑श्याम॒ तव॑ रुद्र॒ प्रणी॑तौ॥ 
मा नो॑ म॒हान्त॑मु॒त मा नो॑ अर्भ॒कं मा न॒ उक्ष॑न्तमु॒त मा न॑ उक्षि॒तम्। 
मा नो॑वधीः पि॒तरं॒ मोत मा॒तरं॑ प्रि॒या मा न॑स्त॒नुवो॑ रुद्र रीरिषः॥ 
मान॑स्तो॒के तन॑ये॒ मा न॒ आयु॑षि॒ मा नो॒ गोषु॒ मा नो॒ अश्वे॑षु रीरिषः। 
वी॒रान्मा नो॑ रुद्र भामि॒तोव॑धीर्ह॒विष्म॑न्तो॒ नम॑सा विधेम ते॥ 
आ॒रात् ते॑ गो॒घ्न उ॒त पू॑रुष॒घ्ने क्ष॒यद्वी॑राय सु॒म्नम॒स्मे ते॑ अस्तु। 
रक्षा॑ च नो॒ अधि॑ च देव ब्रू॒ह्यधा॑ च नः॒ शर्म॑ यच्छ द्वि॒बर्हाः᳚॥ 
स्तु॒हि श्रु॒तं ग॑र्त॒सदं॒ युवा॑नं मृ॒गन्न भी॒ममु॑पह॒त्नुमु॒ग्रम्। 
मृ॒डा ज॑रि॒त्रे रु॑द्र॒ स्तवा॑नो अ॒न्यन्ते॑ अ॒स्मन्निव॑पन्तु॒ सेनाः᳚॥ 
परि॑णो रु॒द्रस्य॑ हे॒तिर्वृ॑णक्तु॒ परि॑ त्वे॒षस्य॑ दुर्म॒तिर॑घा॒योः। 
अव॑ स्थि॒रा म॒घव॑द्भ्यस्तनुष्व॒ मीढ्व॑स्तो॒काय॒ तन॑याय मृडय॥ 
मीढु॑ष्टम॒ शिव॑तम शि॒वो नः॑ सु॒मना॑ भव। 
प॒र॒मे वृ॒क्ष आयु॑धं नि॒धाय॒ कृत्तिं॒ वसा॑न॒ आच॑र॒ पिना॑कं॒ बिभ्र॒दाग॑हि॥ 
विकि॑रिद॒ विलो॑हित॒ नम॑स्ते अस्तु भगवः। 
यास्ते॑ स॒हस्रँ॑ हे॒तयो॒ऽन्यम॒स्मन्निव॑पन्तु॒ ताः॥ 
स॒हस्रा॑णि सहस्र॒धा बा॑हु॒वोस्तव॑ हे॒तयः॑। 
तासा॒मीशा॑नो भगवः परा॒चीना॒ मुखा॑ कृधि॥१०॥

स॒हस्रा॑णि सहस्र॒शो ये रु॒द्रा अधि॒ भूम्या᳚म्। 
तेषाँ॑ सहस्रयोज॒नेऽव॒धन्वा॑नि तन्मसि॥ 
अ॒स्मिन् म॑ह॒त्य॑र्ण॒वे᳚ऽन्तरि॑क्षे भ॒वा अधि॑॥ 
नील॑ग्रीवाः शिति॒कण्ठाः᳚ श॒र्वा अ॒धः क्ष॑माच॒राः॥ 
नील॑ग्रीवाः शिति॒कण्ठा॒ दिवँ॑ रु॒द्रा उप॑श्रिताः॥ 
ये वृ॒क्षेषु॑ स॒स्पिञ्ज॑रा॒ नील॑ग्रीवा॒ विलो॑हिताः॥ 
ये भू॒ताना॒मधि॑पतयो विशि॒खासः॑ कप॒र्दिनः॑॥ 
ये अन्ने॑षु वि॒विध्य॑न्ति॒ पात्रे॑षु॒ पिब॑तो॒ जना॑न्॥ 
ये प॒थां प॑थि॒रक्ष॑य ऐलबृ॒दा य॒व्युधः॑॥ 
ये ती॒र्थानि॑ प्र॒चर॑न्ति सृ॒काव॑न्तो निष॒ङ्गिणः॑॥ 
य ए॒ताव॑न्तश्च॒ भूयाँ॑सश्च॒ दिशो॑ रु॒द्रा वि॑तस्थि॒रे। 

तेषाँ॑ सहस्रयोज॒नेऽव॒धन्वा॑नि तन्मसि॥

नमो॑ रु॒द्रेभ्यो॒ ये पृ॑थि॒व्यां ये᳚ऽन्तरि॑क्षे॒ ये दि॒वि येषा॒मन्नं॒ वातो॑ व॒र्षमिष॑व॒स्तेभ्यो॒ दश॒ प्राची॒र्दश॑ दक्षि॒णा दश॑ प्र॒तीची॒र्दशोदी॑ची॒र्दशो॒र्ध्वास्तेभ्यो॒ नम॒स्ते नो॑ मृडयन्तु॒ ते यं द्वि॒ष्मो यश्च॑ नो॒ द्वेष्टि॒ तं वो॒ जम्भे॑ दधामि॥११॥

### सानुषङ्गः

नमो॑ रु॒द्रेभ्यो॒ ये पृ॑थि॒व्यां येषा॒मन्न॒मिष॑व॒स्तेभ्यो॒ दश॒ प्राची॒र्दश॑ दक्षि॒णा दश॑ प्र॒तीची॒र्दशोदी॑ची॒र्दशो॒र्ध्वास्तेभ्यो॒ नम॒स्ते नो॑ मृडयन्तु॒ ते यं द्वि॒ष्मो यश्च॑ नो॒ द्वेष्टि॒ तं वो॒ जम्भे॑ दधामि॥

नमो॑ रु॒द्रेभ्यो॒ ये᳚ऽन्तरि॑क्षे॒ येषां॒ वात॒ इष॑व॒स्तेभ्यो॒ दश॒ प्राची॒र्दश॑ दक्षि॒णा दश॑ प्र॒तीची॒र्दशोदी॑ची॒र्दशो॒र्ध्वास्तेभ्यो॒ नम॒स्ते नो॑ मृडयन्तु॒ ते यं द्वि॒ष्मो यश्च॑ नो॒ द्वेष्टि॒ तं वो॒ जम्भे॑ दधामि॥ 

नमो॑ रु॒द्रेभ्यो॒ ये दि॒वि येषां᳚ व॒र्षमिष॑व॒स्तेभ्यो॒ दश॒ प्राची॒र्दश॑ दक्षि॒णा दश॑ प्र॒तीची॒र्दशोदी॑ची॒र्दशो॒र्ध्वास्तेभ्यो॒ नम॒स्ते नो॑ मृडयन्तु॒ ते यं द्वि॒ष्मो यश्च॑ नो॒ द्वेष्टि॒ तं वो॒ जम्भे॑ दधामि॥

## रुद्रप्रार्थनमन्त्राः {#rudra-prarthana}

सर्वो॒ वै रु॒द्रस्तस्मै॑ रु॒द्राय॒ नमो॑ अस्तु। 
पुरु॑षो॒ वै रु॒द्रः सन्म॒हो नमो॒ नमः॑। 
विश्वं॑ भू॒तं भुव॑नं चि॒त्रं ब॑हु॒धा जा॒तं जाय॑मानं च॒ यत्। 
सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु॥ 
कद्रु॒द्राय॒ प्रचे॑तसे मी॒ढुष्ट॑माय॒ तव्य॑से। 
वो॒चेम॒शन्त॑मँ हृ॒दे॥ 
सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु॥ 

त्र्य॑म्बकं यजामहे सुग॒न्धिं पु॑ष्टि॒वर्धनम्। 
उ॒र्वा॒रु॒कमि॑व॒ बन्ध॑नान्मृ॒त्योर्मु॑क्षीय॒ माऽमृता᳚त्॥ 

ए॒ष ते॑ रुद्र भा॒गस्तं जु॑षस्व॒ तेना॑व॒सेन॑ प॒रोमूज॑व॒तोऽती॒ह्यव॑ततधन्वा॒ पिना॑कहस्तः॒ कृत्ति॑वासाः॥ 
ऋ॒तँ स॒त्यं प॑रं ब्र॒ह्म॒ पु॒रुषं॑ कृष्ण॒पिङ्ग॑लम्। 
ऊ॒र्ध्वरे॑तं वि॑रूपा॒क्षं॒ वि॒श्वरू॑पाय॒ वै नमो॒ नमः॑॥ 
नमो हिरण्यबाहवे हिरण्यवर्णाय हिरण्यरूपाय हिरन्यपतयेऽम्बिकापतय उमापतये पशुपतये॑ नमो॒ नमः।

स॒द्योजा॒तं प्र॑प्रद्या॒मि॒ स॒द्योजा॒ताय॒ वै नमो॒ नमः॑। 
भ॒वे भ॑वे॒ नाति॑भवे भवस्व॒ माम्। 
भ॒वोद्भ॑वाय॒ नमः॑। 
वा॒म॒दे॒वाय॒ नमो᳚ ज्ये॒ष्ठाय॒ नमः॑ श्रे॒ष्ठाय॒ नमो॑ रु॒द्राय॒ नमः॒ काला॑य॒ नमः॒ कल॑विकरणाय॒ नमो॒ बल॑विकरणाय॒ नमो॒ बला॑य॒ नमो॒ बल॑प्रमथनाय॒ नमः॒ सर्व॑भूतदमनाय॒ नमो॑ म॒नोन्म॑नाय॒ नमः॥ 
अ॒घोरे᳚भ्योऽथ॒ घोरे᳚भ्यो॒ घोर॒ घोर॑तरेभ्यः। 
सर्वे᳚भ्यः सर्व॒ शर्वे᳚भ्यो॒ नम॑स्ते अस्तु रु॒द्ररू॑पेभ्यः॥ 
तत्पुरु॑षाय वि॒द्महे॑ महादे॒वाय॑ धीमहि। 
तन्नो॑ रुद्रः प्रचो॒दया᳚त्॥ 
ईशानः सर्व॑विद्या॒ना॒मीश्वरः सर्व॑भूता॒नां॒ ब्रह्माधि॑पति॒र्ब्रह्म॒णोऽधि॑पति॒र्ब्रह्मा॑ शि॒वो मे॑ अस्तु सदाशि॒वोम्।

यो रु॒द्रो अ॒ग्नौ यो अ॒प्सु य ओष॑धीषु॒ यो रु॒द्रो विश्वा॒ भुव॑नाऽवि॒वेश॒ तस्मै॑ रु॒द्राय॒ नमो॑ अस्तु॥ 
यस्मा॒त् परं॒ नाप॑र॒मस्ति॒ किञ्चि॒द् यस्मा॒न्नाणि॑ यो॒ न ज्यायो᳚ऽस्ति॒ कश्चि॑त्। 
वृ॒क्ष इ॑व स्तब्धो दि॒वि ति॑ष्ठ॒त्येक॒स्तेने॒दं पू॒र्णं पुरु॑षेण॒ सर्व᳚म्॥ 
तमु॑ष्टुहि॒ यः स्वि॒षुः सु॒धन्वा॒ यो विश्व॑स्य॒ क्षय॑ति भेष॒जस्य॑। 
यक्ष्वा᳚म॒हे सौ᳚मन॒साय॑ रु॒द्रं नमो᳚भिर्दे॒वमसु॑रं दुवस्य॥ 
अ॒यं मे॒ हस्तो॒ भग॑वान॒यं मे॒ भग॑वत्तरः। 
अ॒यं मे᳚ वि॒श्वभे᳚षजो॒ऽयँ शि॒वाभि॑मर्शनः॥ 
ये ते॑ स॒हस्र॑म॒युतं॒ पाशा॒ मृत्यो॒ मर्त्या॑य॒ हन्त॑वे। 
तान् य॒ज्ञस्य॑ मा॒यया॒ सर्वा॒नव॑ यजामहे। 
मृ॒त्यवे॒ स्वाहा॑ मृ॒त्यवे॒ स्वाहा᳚॥ 
ॐ नमो भगवते रुद्राय विष्णवे मृत्यु॑र्मे पा॒हि। 
प्राणानां ग्रन्थिरसि रुद्रो मा॑ विशा॒न्तकः। 
तेनान्नेना᳚प्याय॒स्व। 
स॒दा॒शि॒वोम्॥

## चमकम् {#camakam}

तै॰सं॰ ४.७

अग्ना॑विष्णू स॒जोष॑से॒मा व॑र्धन्तु वा॒ङ्गिरः॑। 
द्यु॒म्नैर्वाजे॑भि॒राग॑तम्॥

वाज॑श्च मे प्रस॒वश्च॑ मे॒ प्रय॑तिश्च मे॒ प्रसि॑तिश्च मे धी॒तिश्च॑ मे॒ क्रतु॑श्च मे॒ स्वर॑श्च मे॒ श्लोक॑श्च मे श्रा॒वश्च॑ मे॒ श्रुति॑श्च मे॒ ज्योति॑श्च मे॒ सुव॑श्च मे प्रा॒णश्च॑ मेऽपा॒नश्च॑ मे व्या॒नश्च॒ मेऽसु॑श्च मे चि॒त्तं च॑ म॒ आधी॑तं च मे॒ वाक् च॑ मे॒ मन॑श्च मे॒ चक्षु॑श्च मे॒ श्रोत्रं॑ च मे॒ दक्ष॑श्च मे॒ बलं॑ च म॒ ओज॑श्च मे॒ सह॑श्च म॒ आयु॑श्च मे ज॒रा च॑ म आ॒त्मा च॑ मे त॒नूश्च॑ मे॒ शर्म॑ च मे॒ वर्म॑ च मे॒ऽङ्गा॑नि च मे॒ऽस्थानि॑ च मे॒ परूँ॑षि च मे॒ शरी॑राणि च मे॥१॥

ज्यैष्ठ्यं॑ च म॒ आधि॑पत्यं च मे म॒न्युश्च॑ मे॒ भाम॑श्च॒ मेऽम॑श्च॒ मेऽम्भ॑श्च मे जे॒मा च॑ मे महि॒मा च॑ मे वरि॒मा च॑ मे प्रथि॒मा च॑ मे व॒र्ष्मा च॑ मे द्राघु॒या च॑ मे वृ॒द्धं च॑ मे॒ वृद्धि॑श्च मे स॒त्यं च॑ मे श्र॒द्धा च॑ मे॒ जग॑च्च मे॒ धनं॑ च मे॒ वश॑श्च मे॒ त्विषि॑श्च मे क्री॒डा च॑ मे॒ मोद॑श्च मे जा॒तं च॑ मे जनि॒ष्यमा॑णं च मे सू॒क्तं च॑ मे सुकृ॒तं च॑ मे वि॒त्तं च॑ मे॒ वेदं॑ च मे भू॒तं च॑ मे भवि॒ष्यच्च॑ मे सु॒गं च॑ मे सु॒पथं॑ च म ऋ॒द्धं च॑ म॒ ऋद्धि॑श्च मे कॢ॒प्तं च॑ मे॒ कॢप्ति॑श्च मे म॒तिश्च॑ मे सुम॒तिश्च॑ मे॥२॥

शं च॑ मे॒ मय॑श्च मे प्रि॒यं च॑ मेऽनुका॒मश्च॑ मे॒ काम॑श्च मे सौमन॒सश्च॑ मे भ॒द्रं च॑ मे॒ श्रेय॑श्च मे॒ वस्य॑श्च मे॒ यश॑श्च मे॒ भग॑श्च मे॒ द्रवि॑णं च मे य॒न्ता च॑ मे ध॒र्ता च॑ मे॒ क्षेम॑श्च मे॒ धृति॑श्च मे॒ विश्वं॑ च मे॒ मह॑श्च मे सं॒विच्च॑ मे॒ ज्ञात्रं॑ च मे॒ सूश्च॑ मे प्र॒सूश्च॑ मे॒ सीरं॑ च मे ल॒यश्च॑ म ऋ॒तं च॑ मे॒ऽमृतं॑ च मेऽय॒क्ष्मं च॒ मेऽना॑मयच्च मे जी॒वातु॑श्च मे दीर्घायु॒त्त्वं च॑ मेऽनमि॒त्रं च॒ मेऽभ॑यं च मे सु॒गं च॑ मे॒ शय॑नं च मे सू॒षा च॑ मे सु॒दिनं॑ च मे॥३॥

ऊर्क्च॑ मे सू॒नृता॑ च मे॒ पय॑श्च मे॒ रस॑श्च मे घृ॒तं च॑ मे॒ मधु॑ च मे॒ सग्धि॑श्च मे॒ सपी॑तिश्च मे कृ॒षिश्च॑ मे॒ वृष्टि॑श्च मे॒ जैत्रं॑ च म॒ औद्भि॑द्यं च मे र॒यिश्च॑ मे॒ राय॑श्च मे पु॒ष्टं च॑ मे॒ पुष्टि॑श्च मे वि॒भु च॑ मे प्र॒भु च॑ मे ब॒हु च॑ मे॒ भूय॑श्च मे पू॒र्णं च॑ मे पू॒र्णत॑रं च॒ मेऽक्षि॑तिश्च मे॒ कूय॑वाश्च॒ मेऽन्नं॑ च॒ मेऽक्षु॑च्च मे व्री॒हिय॑श्च मे॒ यवा᳚श्च मे॒ माषा᳚श्च मे॒ तिला᳚श्च मे मु॒द्गाश्च॑ मे ख॒ल्वा᳚श्च मे गो॒धूमा᳚श्च मे म॒सुरा᳚श्च मे प्रि॒यङ्ग॑वश्च॒ मेऽण॑वश्च मे श्या॒मका᳚श्च मे नी॒वारा᳚श्च मे॥४॥

अश्मा॑ च मे॒ मृत्ति॑का च मे गि॒रय॑श्च मे॒ पर्व॑ताश्च मे॒ सिक॑ताश्च मे॒ वन॒स्पत॑यश्च मे॒ हिर॑ण्यं च॒ मेऽय॑श्च मे॒ सीसं॑ च मे॒ त्रपु॑श्च मे श्या॒मं च॑ मे लो॒हं च॑ मे॒ऽग्निश्च॑ म॒ आप॑श्च मे वी॒रुध॑श्च म॒ ओष॑धयश्च मे कृष्टप॒च्यं च॑ मेऽकृष्टप॒च्यं च॑ मे ग्रा॒म्याश्च॑ मे प॒शव॑ आर॒ण्याश्च॑ य॒ज्ञेन॑ कल्पन्तां वि॒त्तं च॑ मे॒ वित्ति॑श्च मे भू॒तं च॑ मे॒ भूति॑श्च मे॒ वसु॑ च मे वस॒तिश्च॑ मे॒ कर्म॑ च मे॒ शक्ति॑श्च॒ मेऽर्थ॑श्च म॒ एम॑श्च म॒ इति॑श्च मे॒ गति॑श्च मे॥५॥

अ॒ग्निश्च॑ म॒ इन्द्र॑श्च मे॒ सोम॑श्च म॒ इन्द्र॑श्च मे सवि॒ता च॑ म॒ इन्द्र॑श्च मे॒ सर॑स्वती च म॒ इन्द्र॑श्च मे पू॒षा च॑ म॒ इन्द्र॑श्च मे॒ बृह॒स्पति॑श्च म॒ इन्द्र॑श्च मे मि॒त्रश्च॑ म॒ इन्द्र॑श्च मे॒ वरु॑णश्च म॒ इन्द्र॑श्च मे॒ त्वष्टा॑ च म॒ इन्द्र॑श्च मे धा॒ता च॑ म॒ इन्द्र॑श्च मे॒ विष्णु॑श्च म॒ इन्द्र॑श्च मे॒ऽश्विनौ॑ च म॒ इन्द्र॑श्च मे म॒रुत॑श्च म॒ इन्द्र॑श्च मे॒ विश्वे॑ च मे दे॒वा इन्द्र॑श्च मे पृथि॒वी च॑ म॒ इन्द्र॑श्च मे॒ऽन्तरि॑क्षं च म॒ इन्द्र॑श्च मे॒ द्यौश्च॑ म॒ इन्द्र॑श्च मे॒ दिश॑श्च म॒ इन्द्र॑श्च मे मू॒र्धा च॑ म॒ इन्द्र॑श्च मे प्र॒जाप॑तिश्च म॒ इन्द्र॑श्च मे॥६॥

अँ॒शुश्च॑ मे र॒श्मिश्च॒ मेऽदा᳚भ्यश्च॒ मेऽधि॑पतिश्च म उपाँ॒शुश्च॑ मेऽन्तर्या॒मश्च॑ म ऐन्द्रवाय॒वश्च॑ मे मैत्रावरु॒णश्च॑ म आश्वि॒नश्च॑ मे प्रतिप्र॒स्थान॑श्च मे शु॒क्रश्च॑ मे म॒न्थी च॑ म आग्रय॒णश्च॑ मे वैश्वदे॒वश्च॑ मे ध्रु॒वश्च॑ मे वैश्वान॒रश्च॑ म ऋतुग्र॒हाश्च॑ मेऽतिग्रा॒ह्या᳚श्च म ऐन्द्रा॒ग्नश्च॑ मे वैश्वदे॒वश्च॑ मे मरुत्त्व॒तीया᳚श्च मे माहे॒न्द्रश्च॑ म आदि॒त्यश्च॑ मे सावि॒त्रश्च॑ मे सारस्व॒तश्च॑ मे पौ॒ष्णश्च॑ मे पात्नीव॒तश्च॑ मे हारियोज॒नश्च॑ मे॥७॥

इ॒ध्मश्च॑ मे ब॒र्हिश्च॑ मे॒ वेदि॑श्च मे॒ धिष्णि॑याश्च मे॒ स्रुच॑श्च मे चम॒साश्च॑ मे॒ ग्रावा॑णश्च मे॒ स्वर॑वश्च म उपर॒वाश्च॑ मेऽधि॒षव॑णे च मे द्रोणकल॒शश्च॑ मे वाय॒व्या॑नि च मे पूत॒भृच्च॑ म आधव॒नीय॑श्च म॒ आग्नी᳚ध्रं च मे हवि॒र्द्धानं॑ च मे गृ॒हाश्च॑ मे॒ सद॑श्च मे पुरो॒डाशा᳚श्च मे पच॒ताश्च॑ मेऽवभृ॒थश्च॑ मे स्वगाका॒रश्च॑ मे॥८॥
अ॒ग्निश्च॑ मे घ॒र्मश्च॑ मे॒ऽर्कश्च॑ मे॒ सूर्य॑श्च मे प्रा॒णश्च॑ मेऽश्वमे॒धश्च॑ मे पृथि॒वी च॒ मेऽदि॑तिश्च मे॒ दिति॑श्च मे॒ द्यौश्च॑ मे॒ शक्व॑रीर॒ङ्गुल॑यो॒ दिश॑श्च मे य॒ज्ञेन॑ कल्पन्ता॒मृक् च॑ मे॒ साम॑ च मे॒ स्तोम॑श्च मे॒ यजु॑श्च मे दी॒क्षा च॑ मे॒ तप॑श्च म ऋ॒तुश्च॑ मे व्र॒तं च॑ मेऽहोरा॒त्रयो᳚र्वृ॒ष्ट्या बृ॑हद्रथन्त॒रे च॑ मे य॒ज्ञेन॑ कल्पेताम्॥९॥

गर्भा᳚श्च मे व॒त्साश्च॑ मे॒ त्र्यवि॑श्च मे त्र्य॒वी च॑ मे दित्य॒वाट् च॑ मे दित्यौ॒ही च॑ मे॒ पञ्चा॑विश्च मे पञ्चा॒वी च॑ मे त्रिव॒त्सश्च॑ मे त्रिव॒त्सा च॑ मे तुर्य॒वाट् च॑ मे तुर्यौ॒ही च॑ मे पष्ठ॒वाच्च॑ मे पष्ठौ॒ही च॑ म उ॒क्षा च॑ मे व॒शा च॑ म ऋष॒भश्च॑ मे वे॒हच्च॑ मेऽन॒ड्वां च॑ मे धे॒नुश्च॑ म॒ आयु॑र्य॒ज्ञेन॑ कल्पतां प्रा॒णो य॒ज्ञेन॑ कल्पतामपा॒नो य॒ज्ञेन॑ कल्पतां व्या॒नो य॒ज्ञेन॑ कल्पतां॒ चक्षु॑र्य॒ज्ञेन॑ कल्पता॒ꣴ श्रोत्रं॑ य॒ज्ञेन॑ कल्पतां॒ मनो॑ य॒ज्ञेन॑ कल्पतां॒ वाग् य॒ज्ञेन॑ कल्पतामा॒त्मा य॒ज्ञेन॑ कल्पतां य॒ज्ञो य॒ज्ञेन॑ कल्पताम्॥१०॥

एका॑ च मे ति॒स्रश्च॑ मे॒ पञ्च॑ च मे स॒प्त च॑ मे॒ नव॑ च म॒ एका॑दश च मे॒ त्रयो॑दश च मे॒ पञ्च॑दश च मे स॒प्तद॑श च मे॒ नव॑दश च म॒ एक॑विँशतिश्च मे॒ त्रयो॑विँशतिश्च मे॒ पञ्च॑विँशतिश्च मे स॒प्तविँ॑ शतिश्च मे॒ नव॑विँशतिश्च म॒ एक॑त्रिँशच्च मे॒ त्रय॑स्त्रिँशच्च मे॒ चत॑स्रश्च मे॒ऽष्टौ च॑ मे॒ द्वाद॑श च मे॒ षोड॑श च मे विँश॒तिश्च॑ मे॒ चतु॑र्विँशतिश्च मे॒ऽष्टाविँ॑शतिश्च मे॒ द्वात्रिँ॑शच्च मे॒ षट्त्रिँ॑शच्च मे चत्वारिँ॒शच्च॑ मे॒ चतु॑श्चत्वारिँशच्च मे॒ऽष्टाच॑त्वारिँशच्च मे॒ वाज॑श्च प्रस॒वश्चा॑पि॒जश्च॒ क्रतु॑श्च॒ सुव॑श्च मू॒र्धा च॒ व्यश्नि॑यश्चान्त्याय॒नश्चान्त्य॑श्च भौव॒नश्च॒ भुव॑न॒श्चाधि॑पतिश्च॥

इडा॑ देव॒हूर्मनु॑र्यज्ञ॒नीर्बृह॒स्पति॑रुक्थाम॒दानि॑ शँ सिष॒द् विश्वे॑दे॒वाः सू᳚क्त॒वाचः॒ पृथि॑वीमात॒र्मा मा॑ हिँसी॒र्मधु॑ मनिष्ये॒ मधु॑ जनिष्ये॒ मधु॑ वक्ष्यामि॒ मधु॑ वदिष्यामि॒ मधु॑मतीं दे॒वेभ्यो॒ वाच॑मुद्यासँ शुश्रू॒षेण्यां᳚ मनु॒ष्ये᳚भ्य॒स्तं मा॑ दे॒वा अ॑वन्तु शो॒भायै॑ पि॒तरोऽनु॑मदन्तु॥ 

ॐ शान्तिः॒ शान्तिः॒ शान्तिः॑॥

## रुद्रत्रिशतिः {#rudra-trishati}

नमो॒ हिर॑ण्यबाहवे॒ नमः॑। 
से॒ना॒न्ये॑ नमः॑। 
दि॒शां च॒ पत॑ये॒ नमः॑। 
नमो॑ वृ॒क्षेभ्यो॒ नमः॑। 
हरि॑केशेभ्यो॒ नमः॑। 
प॒शू॒नां पत॑ये॒ नमः॑। 
नमः॑ स॒स्पिञ्ज॑राय॒ नमः॑। 
त्विषी॑मते॒ नमः॑। 
प॒थी॒नां पत॑ये॒ नमः॑। 
नमो॑ बभ्लु॒शाय॒ नमः॑। 
वि॒व्या॒धिने॒ नमः॑। 
अन्ना॑नां॒ पत॑ये॒ नमः॑। 
नमो॒ हरि॑केशाय॒ नमः॑। 
उ॒प॒वी॒तिने॒ नमः॑। 
पु॒ष्टानां॒ पत॑ये॒ नमः॑। 
नमो॑ भ॒वस्य॑ हे॒त्यै नमः॑। 
जग॑तां॒ पत॑ये॒ नमः॑। 
नमो॑ रु॒द्राय॒ नमः॑। 
आ॒त॒ता॒विने॒ नमः॑। 
क्षेत्रा॑णां॒ पत॑ये॒ नमः॑। 
नमः॑ सू॒ताय॒ नमः॑। 
अह॑न्त्याय॒ नमः॑। 
वना॑नां॒ पत॑ये॒ नमः॑। 
नमो॒ रोहि॑ताय॒ नमः॑। 
स्थ॒पत॑ये॒ नमः॑। 
वृ॒क्षाणां॒ पत॑ये॒ नमः॑। 
नमो॑ म॒न्त्रिणे॒ नमः॑। 
वा॒णि॒जाय॒ नमः॑। 
कक्षा॑णां॒ पत॑ये नमः॑। 
नमो॑ भुव॒न्तये॒ नमः॑। 
वा॒रि॒व॒स्कृ॒ताय॒ नमः॑। 
ओष॑धीनां॒ पत॑ये॒ नमः॑। 
नम॑ उ॒च्चैर्घो॑षाय॒ नमः॑। 
आ॒क्र॒न्दय॑ते॒ नमः॑। 
प॒त्ती॒नां पत॑ये॒ नमः॑। 
नमः॑ कृत्स्नवी॒ताय॒ नमः॑। 
धाव॑ते॒ नमः॑। 
सत्त्व॑नां॒ पत॑ये॒ नमः॑॥३८॥
नमः॒ सह॑मानाय॒ नमः॑। 
नि॒व्या॒धिने॒ नमः॑। 
आ॒व्या॒धिनी॑नां॒ पत॑ये॒ नमः॑। 
नमः॑ ककु॒भाय॒ नमः॑। 
नि॒ष॒ङ्गिणे॒ नमः॑। 
स्ते॒नानां॒ पत॑ये॒ नमः॑। 
नमो॑ निष॒ङ्गिणे॒ नमः॑। 
इ॒षु॒धि॒मते॒ नमः॑। 
तस्क॑राणां॒ पत॑ये॒ नमः॑। 
नमो॒ वञ्च॑ते॒ नमः॑। 
प॒रि॒वञ्च॑ते॒ नमः॑। 
स्ता॒यू॒नां पत॑ये॒ नमः॑। 
नमो॑ निचे॒रवे॒ नमः॑। 
प॒रि॒च॒राय॒ नमः॑। 
अर॑ण्यानां॒ पत॑ये॒ नमः॑। 
नमः॑ सृका॒विभ्यो॒ नमः॑। 
जिघाँ॑ सद्भ्यो॒ नमः॑। 
मु॒ष्ण॒तां पत॑ये॒ नमः॑। 
नमो॑ऽसि॒मद्भ्यो॒ नमः॑। 
नक्तं॒चर॑द्भ्यो॒ नमः॑। 
प्र॒कृ॒न्तानां॒ पत॑ये॒ नमः॑। 
नम॑ उष्णी॒षिने॒ नमः॑। 
गि॒रि॒च॒राय॒ नमः॑। 
कु॒लु॒ञ्चानां॒ पत॑ये॒ नमः॑। 
नम॒ इषु॑मद्भ्यो॒ नमः॑। 
ध॒न्वा॒विभ्य॑श्च॒ नमः॑। 
वो॒ नमः॑। 
नम॑ आतन्वा॒नेभ्यो॒ नमः॑। 
प्र॒ति॒दधा॑नेभ्यश्च॒ नमः॑। 
वो॒ नमः॑। 
नम॑ आ॒यच्छ॑द्भ्यो॒ नमः॑। 
वि॒सृ॒जद्भ्य॑श्च॒ नमः॑। 
वो॒ नमः॑। 
नमोऽस्य॑द्भ्यो॒ नमः॑। 
विध्य॑द्भ्यश्च॒ नमः॑। 
वो॒ नमः॑। 
नम॒ आसी॑नेभ्यो॒ नमः॑। 
शया॑नेभ्यश्च॒ नमः॑। 
वो॒ नमः॑। 
नमः॑ स्व॒पद्भ्यो॒ नमः॑। 
जाग्र॑द्भ्यश्च॒ नमः॑। 
वो॒ नमः॑। 
नम॒स्तिष्ठ॑द्भ्यो॒ नमः॑। 
धाव॑द्भ्यश्च॒ नमः॑। 
वो॒ नमः॑। 
नमः॑ स॒भाभ्यो॒ नमः॑। 
स॒भाप॑तिभ्यश्च॒ नमः॑। 
वो॒ नमः॑। 
नमो॒ अश्वे᳚भ्यो॒ नमः॑। 
अश्व॑पतिभ्यश्च॒ नमः॑। 
वो॒ नमः॑॥८९॥ 

नम॑ आव्या॒धिनी᳚भ्यो॒ नमः॑। 
वि॒विध्य॑न्तीभ्यश्च॒ नमः॑। 
वो॒ नमः॑। 
नम॒ उग॑णाभ्यो॒ नमः॑। 
तृँ॒ह॒तीभ्य॑श्च॒ नमः॑। 
वो॒ नमः॑। 
नमो॑ गृ॒त्सेभ्यो॒ नमः॑। 
गृ॒त्सप॑तिभ्यश्च॒ नमः॑। 
वो॒ नमः॑। 
नमो॒ व्राते᳚भ्यो॒ नमः॑। 
व्रात॑पतिभ्यश्च॒ नमः॑। 
वो॒ नमः॑। 
नमो॑ ग॒णेभ्यो॒ नमः॑। 
ग॒णप॑तिभ्यश्च॒ नमः॑। 
वो॒ नमः॑। 
नमो॒ विरू॑पेभ्यो॒ नमः॑। 
वि॒श्वरु॑पेभ्यश्च॒ नमः॑। 
वो॒ नमः॑। 
नमो॑ म॒हद्भ्यो॒ नमः॑। 
क्षु॒ल्ल॒केभ्य॑श्च॒ नमः॑। 
वो॒ नमः॑। 
नमो॑ र॒थिभ्यो॒ नमः॑। 
अ॒र॒थेभ्य॑श्च॒ नमः॑। 
वो॒ नमः॑। 
नमो॒ रथे᳚भ्यो॒ नमः॑। 
रथ॑पतिभ्यश्च॒ नमः॑। 
वो॒ नमः॑। 
नमः॒ सेना᳚भ्यो॒ नमः॑। 
से॒ना॒निभ्य॑श्च॒ नमः॑। 
वो॒ नमः॑। 
नमः॑ क्ष॒त्तृभ्यो॒ नमः॑। 
स॒ङ्ग्र॒ही॒तृभ्य॑श्च॒ नमः॑। 
वो॒ नमः॑। 
नम॒स्तख्ष॑भ्यो॒ नमः॑। 
र॒थ॒का॒रेभ्य॑श्च॒ नमः॑। 
वो॒ नमः॑। 
नमः॒ कुला॑लेभ्यो॒ नमः॑। 
क॒र्मारे᳚भ्यश्च॒ नमः॑। 
वो॒ नमः॑। 
नमः॑ पु॒ञ्जिष्टे᳚भ्यो॒ नमः॑। 
नि॒षा॒देभ्य॑श्च॒ नमः॑। 
वो॒ नमः॑। 
नम॑ इषु॒कृद्भ्यो॒ नमः॑। 
ध॒न्व॒कृद्भ्य॑श्च॒ नमः॑। 
वो॒ नमः॑। 
नमो॑ मृग॒युभ्यो॒ नमः॑। 
श्व॒निभ्य॑श्च॒ नमः॑। 
वो॒ नमः॑। 
नमः॒ श्वभ्यो॒ नमः॑। 
श्वप॑तिभ्यश्च॒ नमः॑। 
वो॒ नमः॑॥१४०॥ 

नमो॑ भ॒वाय॑ च॒ नमः॑। 
रु॒द्राय॑ च॒ नमः॑। 
नमः॑ श॒र्वाय॑ च॒ नमः॑। 
प॒शु॒पत॑ये च॒ नमः॑। 
नमो॒ नील॑ग्रीवाय च॒ नमः॑। 
शि॒ति॒कण्ठा॑य च॒ नमः॑। 
नमः॑ कप॒र्दिने॑ च॒ नमः॑। 
व्यु॑प्तकेशाय च॒ नमः॑। 
नमः॑ सहस्रा॒क्षाय॑ च॒ नमः॑। 
श॒तध॑न्वने च॒ नमः॑। 
नमो॑ गिरि॒शाय॑ च॒ नमः॑। 
शि॒पि॒वि॒ष्टाय॑ च॒ नमः॑। 
नमो॑ मी॒ढुष्ट॑माय च॒ नमः॑। 
इषु॑मते च॒ नमः॑। 
नमो᳚ ह्र॒स्वाय॑ च॒ नमः॑। 
वा॒म॒नाय॑ च॒ नमः॑। 
नमो॑ बृह॒ते च॒ नमः॑। 
वर्षी॑यसे च॒ नमः॑। 
नमो॑ वृ॒द्धाय॑ च॒ नमः॑। 
सं॒वृध्व॑ने च॒ नमः॑। 
नमो॒ अग्रि॑याय च॒ नमः॑। 
प्र॒थ॒माय॑ च॒ नमः॑। 
नम॑ आ॒शवे॑ च॒ नमः॑। 
अ॒जि॒राय॑ च॒ नमः॑। 
नमः॒ शीघ्रि॑याय च॒ नमः॑। 
शीभ्या॑य च॒ नमः॑। 
नम॑ ऊ॒र्म्या॑य च॒ नमः॑। 
अ॒व॒स्व॒न्या॑य च॒ नमः॑। 
नमः॑ स्त्रोत॒स्या॑य च॒ नमः॑। 
द्वीप्या॑य च॒ नमः॑॥१७०॥
नमो᳚ ज्ये॒ष्ठाय॑ च॒ नमः॑। 
क॒नि॒ष्ठाय॑ च॒ नमः॑। 
नमः॑ पूर्व॒जाय॑ च॒ नमः॑। 
अ॒प॒र॒जाय॑ च॒ नमः॑। 
नमो॑ मद्ध्य॒माय॑ च॒ नमः॑। 
अ॒प॒ग॒ल्भाय॑ च॒ नमः॑। 
नमो॑ जघ॒न्या॑य च॒ नमः॑। 
बुध्नि॑याय च॒ नमः॑। 
नमः॑ सो॒भ्या॑य च॒ नमः॑। 
प्र॒ति॒स॒र्या॑य च॒ नमः॑। 
नमो॒ याम्या॑य च॒ नमः॑। 
क्षेम्या॑य च॒ नमः॑। 
नम॑ उर्व॒र्या॑य च॒ नमः॑। 
खल्या॑य च॒ नमः॑। 
नमः॒ श्लोक्या॑य च॒ नमः॑। 
अ॒व॒सा॒न्या॑य च॒ नमः॑। 
नमो॒ वन्या॑य च॒ नमः॑। 
कक्ष्या॑य च॒ नमः॑। 
नमः॑ श्र॒वाय॑ च॒ नमः॑। 
प्र॒ति॒श्र॒वाय॑ च॒ नमः॑। 
नम॑ आ॒शुषे॑णाय च॒ नमः॑। 
आ॒शुर॑थाय च॒ नमः॑। 
नमः॒ शूरा॑य च॒ नमः॑। 
अ॒व॒भि॒न्द॒ते च॒ नमः॑। 
नमो॑ व॒र्मिणे॑ च॒ नमः॑। 
व॒रू॒थिने॑ च॒ नमः॑। 
नमो॑ बि॒ल्मिने॑ च॒ नमः॑। 
क॒व॒चिने॑ च॒ नमः॑। 
नमः॑ श्रु॒ताय॑ च॒ नमः॑। 
श्रु॒त॒से॒नाय॑ च॒ नमः॑॥२००॥
नमो॑ दुन्दु॒भ्या॑य च॒ नमः॑। 
आ॒ह॒न॒न्या॑य च॒ नमः॑। 
नमो॑ धृ॒ष्णवे॑ च॒ नमः॑। 
प्र॒मृ॒शाय॑ च॒ नमः॑। 
नमो॑ दू॒ताय॑ च॒ नमः॑। 
प्रहि॑ताय च॒ नमः॑। 
नमो॑ निष॒ङ्गिणे॑ च॒ नमः॑। 
इ॒षु॒धि॒मते॑ च॒ नमः॑। 
नम॑स्ती॒क्ष्णेष॑वे च॒ नमः॑। 
आ॒यु॒धिने॑ च॒ नमः॑। 
नमः॑ स्वायु॒धाय॑ च॒ नमः॑। 
सु॒धन्व॑ने च॒ नमः॑। 
नमः॒ स्रुत्या॑य च॒ नमः॑। 
पथ्या॑य च॒ नमः॑। 
नमः॑ का॒ट्या॑य च॒ नमः॑। 
नी॒प्या॑य च॒ नमः॑। 
नमः॒ सूद्या॑य च॒ नमः॑। 
स॒र॒स्या॑य च॒ नमः॑। 
नमो॑ ना॒द्याय॑ च॒ नमः॑। 
वै॒श॒न्ताय॑ च॒ नमः॑। 
नमः॒ कूप्या॑य च॒ नमः॑। 
अ॒व॒ट्या॑य च॒ नमः॑। 
नमो॒ वर्ष्या॑य च॒ नमः॑। 
अ॒व॒र्ष्याय॑ च॒ नमः॑। 
नमो॑ मे॒घ्या॑य च॒ नमः॑। 
वि॒द्यु॒त्या॑य च॒ नमः॑। 
नम॑ ई॒ध्रिया॑य च॒ नमः॑। 
आ॒त॒प्या॑य च॒ नमः॑। 
नमो॒ वात्या॑य च॒ नमः॑। 
रेष्मि॑याय च॒ नमः॑। 
नमो॑ वास्त॒व्या॑य च॒ नमः॑। 
वास्तु॒पाय॑ च॒ नमः॑॥२३२॥

नमः॒ सोमा॑य च॒ नमः॑। 
रु॒द्राय॑ च॒ नमः॑। 
नम॑स्ता॒म्राय॑ च॒ नमः॑। 
अ॒रु॒णाय॑ च॒ नमः॑। 
नमः॑ श॒ङ्गाय॑ च॒ नमः॑। 
प॒शु॒पत॑ये च॒ नमः॑। 
नम॑ उ॒ग्राय॑ च॒ नमः॑। 
भी॒माय॑ च॒ नमः॑। 
नमो॑ अग्रेव॒धाय॑ च॒ नमः॑। 
दू॒रे॒व॒धाय॑ च॒ नमः॑। 
नमो॑ ह॒न्त्रे च॒ नमः॑। 
हनी॑यसे च॒ नमः॑। 
नमो॑ वृ॒क्षेभ्यो॒ नमः॑। 
हरि॑केशेभ्यो॒ नमः॑। 
नम॑स्ता॒राय॒ नमः॑। 
नमः॑ श॒म्भवे॑ च॒ नमः॑। 
म॒यो॒भवे॑ च॒ नमः॑। 
नमः॑ शङ्क॒राय॑ च॒ नमः॑। 
म॒य॒स्क॒राय॑ च॒ नमः॑। 
नमः॑ शि॒वाय॑ च॒ नमः॑। 
शि॒वत॑राय च॒ नमः॑। 
नम॒स्तीर्थ्या॑य च॒ नमः॑। 
कूल्या॑य च॒ नमः॑। 
नमः॑ पा॒र्या॑य च॒ नमः॑। 
अ॒वा॒र्या॑य च॒ नमः॑। 
नमः॑ प्र॒तर॑णाय च॒ नमः॑। 
उ॒त्तर॑णाय च॒ नमः॑। 
नम॑ आता॒र्या॑य च॒ नमः॑। 
आ॒ला॒द्या॑य च॒ नमः॑। 
नमः॒ शष्प्या॑य च॒ नमः॑। 
फेन्या॑य च॒ नमः॑। 
नमः॑ सिक॒त्या॑य च॒ नमः॑। 
प्र॒वा॒ह्या॑य च॒ नमः॑॥२६५॥ 

नम॑ इरि॒ण्या॑य च॒ नमः॑। 
प्र॒प॒थ्या॑य च॒ नमः॑। 
नमः॑ किँशि॒लाय॑ च॒ नमः॑। 
क्षय॑णाय च॒ नमः॑। 
नमः॑ कप॒र्दिने॑ च॒ नमः॑। 
पु॒ल॒स्तये॑ च॒ नमः॑। 
नमो॒ गोष्ठ्या॑य च॒ नमः॑। 
गृह्या॑य च॒ नमः॑। 
नम॒स्तल्प्या॑य च॒ नमः॑। 
गेह्या॑य च॒ नमः॑। 
नमः॑ का॒ट्या॑य च॒ नमः॑। 
ग॒ह्व॒रे॒ष्ठाय॑ च॒ नमः॑। 
नमो᳚ ह्रद॒य्या॑य च॒ नमः॑। 
नि॒वे॒ष्प्या॑य च॒ नमः॑। 
नमः॑ पाँस॒व्या॑य च॒ नमः॑। 
र॒ज॒स्या॑य च॒ नमः॑। 
नमः॒ शुष्क्या॑य च॒ नमः॑। 
ह॒रि॒त्या॑य च॒ नमः॑। 
नमो॒ लोप्या॑य च॒ नमः॑। 
उ॒ल॒प्या॑य च॒ नमः॑। 
नम॑ ऊ॒र्व्या॑य च॒ नमः॑। 
सू॒र्म्या॑य च॒ नमः॑। 
नमः॑ प॒र्ण्या॑य च॒ नमः॑। 
प॒र्ण॒श॒द्या॑य च॒ नमः॑। 
नमो॑ऽपगु॒रमा॑णाय च॒ नमः॑। 
अ॒भि॒घ्न॒ते च॒ नमः॑। 
नम॑ आक्खिद॒ते च॒ नमः॑। 
प्र॒क्खि॒द॒ते च॒ नमः॑। 
वो॒ नमः॑। 
कि॒रि॒केभ्यो॒ नमः॑। 
दे॒वाना॒ꣳ हृद॑येभ्यो॒ नमः॑। 
नमो॑ विक्षीण॒केभ्यो॒ नमः॑। 
नमो॑ विचिन्व॒त्केभ्यो॒ नमः॑। 
नम॑ आनिर्ह॒तेभ्यो॒ नमः॑। 
नम॑ आमीव॒त्केभ्यो॒ नमः॑॥३००॥ 
